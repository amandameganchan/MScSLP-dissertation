# ORIG TITLE    USA: wystawa poświęcona tym, którzy “odeszli za wcześnie” . 
# ORIG CONTENT  John Lennon, Amy Winehouse, Janis Joplin i tak wielu innych… Zmarłe przedwcześnie gwiazdy rocka i popu. Właśnie im oddaje hołd wystawa zorganizowana w nowojorskim barze Hard Rock Café. Bohaterami wystawy są ci, którzy “odeszli za wcześnie”, stąd jej tytuł “Gone too soon”. Po Nowym Jorku wystawa będzie wędrować do jesieni po Stanach Zjednoczonych. Jej inicjatorem jest historyk rocka Jeff Nolan: . “W historii rocka i popu wielu wspaniałych artystów zmarło w młodym wieku. Byli ofiarami swoich własnych słabości lub po prostu zbiegu okoliczności. Chcieliśmy naprawdę pokazać, co oni nam zostawili i złożyć hołd ich sztuce. Wybraliśmy największych artystów i kilka pięknych rzeczy do pokazania publiczności w całym kraju.” . Duża część wystawy jest poświęcona tak zwanemu “klubowi 27”, czyli tym, którzy jak Jim Morrison odeszli właśnie w wieku 27 lat. Ich śmierć – z powodu narkotyków, samobójstwa lub wypadków – przyczyniła się do powstania legendy o przekleństwie związanym z rockiem. Jeff Nolan przypomina zresztą o tym, z pewną dozą czarnego humoru, młodym muzykom: . “Jeśli macie w swoim dorobku parę platynowych płyt i 28 świeczek na torcie, to znaczy, że się wam powiodło. Możecie być spokojni.” . 
