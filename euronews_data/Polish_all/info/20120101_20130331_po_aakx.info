# ORIG TITLE    Samolot spadł na osiedle . 
# ORIG CONTENT  Siedem osób trafiło do szpitala po tym, jak na osiedle mieszkalne w Virginia Beach w Stanach Zjednoczonych runął wojskowy samolot F-18. Siedem budynków zostało zniszczonych.    Wśród rannych są dwaj piloci feralnej maszyny, którzy zdążyli się katapultować tuż przed jej upadkiem.   Ich życiu nie zagraża niebezpieczeństwo.   “Zapytali go, jak się czuje, a on odparł, że przeprasza za zniszczenie ich domu. Był cały we krwi, ale przytomny.”   “Była wielka eksplozja. Myślałam, że to terroryści. Zadzwoniłam do córki, by powiedzieć, że wszystko w porządku, ale z powodu hałasu nie mogła nic usłyszeć” – opowiadają świadkowie zdarzenia.   W akcji gaszenia pożaru został ranny strażak.   Na razie nie są znane przyczyny katastrofy samolotu F/A 18D Hornet. Wiadomo, że maszyna marynarki wojennej spadła na ziemię tuż po starcie z pobliskiej bazy wojskowej.   Z Virginia Beach sąsiaduje największa baza lotnicza amerykańskiej marynarki wojennej w Norfolk. 
