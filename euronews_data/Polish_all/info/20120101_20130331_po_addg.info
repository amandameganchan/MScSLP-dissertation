# ORIG TITLE    Pierwsze tegoroczne francuskie wino – otwarte! . 
# ORIG CONTENT  Trzeci czwartek listopada we Francji jest obchodzony pod znakiem młodego wina, czyli Beaujolais Nouveau. W tym roku pierwszą beczkę tego trunku otworzono w Lyonie, dokładnie o północy. Choć w samej Francji popularność wina Beaujolais Nouveau spada, trunek ten na świecie jest wciąż popularny. Kupują go odbiorcy z ponad 100 krajów na całym świecie. Winne święto w Lyonie też gromadzi wielu amatorów wina. “Co roku Francuzi mówią, że to wino ma smak różnych owoców. Czasem truskawek, czasem wiśni. Ale to nie prawda – to jest zawsze ten sam smak – najlepszy”, mówi jeden z mieszkańców Lyonu. Ten rok nie był pomyślny dla winiarzy. Szacuje się, że ze względu na niesprzyjającą pogodę, produkcja spadła o niemal połowę. To mocno uderzy w całą branżę, która i tak przeżywa kryzys. Przykładowo w Wielkiej Brytanii sprzedaż wina Beaujolais Nouveau spadła w ciągu 12 lat z 750 tysięcy butelek do nieco ponad 100 tysięcy. 
