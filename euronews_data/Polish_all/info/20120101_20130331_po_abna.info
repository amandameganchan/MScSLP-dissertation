# ORIG TITLE    Wybory prezydenckie w Egipcie: już tylko kilka godzin… . 
# ORIG CONTENT  Już za kilka godzin, w niedzielę po południu, ma zostać wreszcie ogłoszone nazwisko zwycięzcy wyborów prezydenckich w Egipcie. Będzie nim albo islamista popierany przez Bractwo Muzułmańskie, albo generał, niegdyś bliski współpracownik Mubaraka. Obóz każdego z dwóch kandydatów jest przekonany o swoim zwycięstwie. Na słynnym Placu Tahrir w Kairze przez znaczną część nocy gromadzili się zwolennicy Bractwa Muzułmańskiego i jego kandydata – Mohammeda Morsiego: . “Chciałbym, żeby ta manifestacja trwała aż do spełnienia wszystkich postulatów rewolucji” – powiedział nam jeden z manifestantów. – “Przyszły prezydent nie będzie miał wystarczających uprawnień, jak zatem może sprawować władzę? Powinien otrzymać pełną władzę”. W położonej nieopodal dzielnicy Madinat Nasr zgromadzili się zwolennicy Ahmeda Chafiqa, ostatniego premiera ery Mubaraka. Już uważają, że ich kandydat zwyciężył, on sam zresztą podzielą tę opinię. Według nieoficjalnych doniesień dwa obozy prowadzą negocjacje w celu rozładowania panującego w Egipcie napięcia. 
