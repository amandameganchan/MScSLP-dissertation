# ORIG TITLE    Izrael: Sąd Najwyższy nakazuje szybszy wyjazd mieszkańców żydowskiej kolonii w Migron . 
# ORIG CONTENT  Najstarsza i największa nielegalna żydowska kolonia na zachodnim brzegu Jordanu ma zostać oddana Palestyńczykom najpóźniej 1 sierpnia tego roku – tak orzekł izraelski Sąd Najwyższy. Migron leży w odległości około 15 kilometrów na północ od Jerozolimy. Sąd najwyższy uznał za sprzeczne z prawem porozumienia podpisane między rządem a osadnikami w sprawie przeniesienia mieszkańców osiedla dopiero w roku 2015. “Decyzja Sądu Najwyższego cieszy nas, bo odrzuca porozumienie między rządem a osadnikami. Ziemia w Migron musi zostać oddana swoim palestyńskim właścicielom, tak zdecydował sąd” – komentuje Yariv Oppenheimer, sekretarz generalny ruchu anty-kolonizacyjnego Pokój Teraz.” . Równocześnie sąd unieważnił wcześniejszy wyrok nakazujący wyjazd osadników już w końcu marca. Uzasadnieniem tego czteromiesięcznego opóźnienia wyjazdu była konieczność przestrzegania cyklu nauczania w szkołach. Premier Beniamin Netanjahu powiedział, że uszanuje decyzję izraelskiego wymiaru sprawiedliwości, która pokazuje, iż nikt nie stoi powyżej prawa. Kilka dni wcześniej Rada Praw Człowieka ONZ w Genewie wszczęła międzynarodowe dochodzenie w sprawie izraelskiego osadnictwa na Terytoriach Palestyńskich. 
