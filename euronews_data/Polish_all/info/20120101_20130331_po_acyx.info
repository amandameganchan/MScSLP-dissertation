# ORIG TITLE    Balonowa wojna koreańska zatrzymana? . 
# ORIG CONTENT  Południowokoreańska policja zablokowała działaczy, którzy chcieli wypuścić balony propagandowe w stronę Korei Północnej. Wraz z balonami polecieć miały tysiące antyrządowych ulotek. Władze w Phenianie zagroziły wojną, gdyby balony przekroczyły granicę. Akcja policji oburzyła jednego z organizatorów akcji, Park Sang-Haka. “Naszym celem jest wysłanie listów zawierających prawdę i fakty do 20 milionów naszych północnokoreańskich braci. Dlaczego więc prezydent Korei Południowej stanął po stronie Kim Dzong Ila i Kim Dzong Una i chce nas powstrzymać?”, pytał działacz. Oficjalnie obydwie Koree nie zawarły ze sobą traktatu pokojowego po wojnie sprzed 60 lat, a na maksymalnie zmilitaryzowanej granicy między tymi krajami sytuacja wciąż jest napięta. Rzecznik prasowy południowokoreańskiego ministerstwa do spraw zjednoczenia Korei wyjaśnił, że w przypadku wszystkich takich działań starają się kontaktować z organizatorami. Za każdym razem sprawdzają, czy ewentualna akcja nie wpłynie na pogorszenie stosunków dyplomatycznych między Phenianem i Seulem. 
