# ORIG TITLE    Robotnicy z Kazachstanu skazani na kary więzienia . 
# ORIG CONTENT    Sąd w Kazachstanie skazał trzynastu uczestników grudniowych zamieszek na kary więzienia. Większość z 37 oskarżonych uniknęła tej kary, 3 z nich zostało uniewinnionych. Skazani spędza w odosobnieniu od 2 do 7 lat.    Podczas odczytywania wyroku na sali sądowej doszło do przepychanek z policja.   W grudniu w mieście Zanaożen policjanci brutalnie spacyfikowali trwający od miesiąca protest robotników domagających się przywrócenia do pracy. Zginęło wówczas co najmniej 14 osób.   “Mam nadzieje, że mój syn zostanie uniewinniony. Moi wnukowie bardzo za nim tęsknią. Już zapomnieli, jak wygląda ich ojciec” – mówi Gulnar Karakułowa.   Władze twierdzą, że to robotnicy spowodowali rozlew krwi. Zamieszki były także wizerunkową porażką dla prezydenta Nursułtana Nazarbajewa, który stara się przedstawiać swój kraj, jako najbardziej stabilny w regionie.   Starcia z siłami porządkowymi wybuchły w dwudziestą rocznicę uzyskania niepodległości od Związku Radzieckiego.  . 
