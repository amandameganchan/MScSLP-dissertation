# ORIG TITLE    Wielka Brytania też ostrzega Syrię . 
# ORIG CONTENT  Kolejne ostrzeżenie dla reżimu Baszara al-Assada. Do Baraka Obamy dołączył David Cameron, premier Wielkiej Brytanii. Politycy zagrozili, że jeżeli Damaszek użyje broni chemicznej lub biologicznej, oznaczać to będzie jedno – interwencję zbrojną zachodu.  . CIA ustaliło, że Syria dysponuje m.in. sarinem, tabunem i gazem musztardowym. Według niepotwierdzonych informacji, to największy arsenał broni niekonwencjonalnej wśród państw Bliskiego Wschodu. Tymczasem sytuacja w kraju pogarsza się. Opozycja relacjonuje, że od poniedziałku, od wyjazdu obserwatorów ONZ, w bombardowaniach zginęło ponad 40 osób.   “Od ostatniej naszej wizyty w marcu sytuacja humanitarna zdecydowanie się pogorszyła. Obecnie najpilniejszymi potrzebami są zapewnienie opieki medycznej, schronienia, jedzenia, wody i środków higieny. W szkołach, gdzie mieszkają uchodźcy, mamy do czynienia z poważnymi problemami zdrowotnymi” – mówi Valerie Amos, podsekretarz ds. humanitarnych ONZ.   Liczba uchodźców cały czas rośnie. Część rodzin decyduje się opuścić kraj i ucieka do Turcji, Jordanii, Libanu czy Algierii. Ci, którzy zostają,  schronienia szukają m.in w szkołach, meczetach i innych publicznych instytucjach. Winą za sytuację w jakiej się znaleźli obarczają Baszara al-Assada.     . 
