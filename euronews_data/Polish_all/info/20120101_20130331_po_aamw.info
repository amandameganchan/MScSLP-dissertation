# ORIG TITLE    Zawieszenie broni. W Syrii ucichły strzały . 
# ORIG CONTENT    Do godziny szóstej rano w Syrii trwały zacięte walki pomiędzy siłami rządowymi i rebeliantami.   Właśnie o szóstej weszło w życie wynegocjowane przez Kofiego Annana zawieszenie broni.   Choć nie ma informacji o ponownym wybuchu przemocy, bez międzynarodowych obserwatorów trudno zweryfikować, jak sytuacja wygląda naprawdę.   Szefowie dyplomacji państw grupy G8 wątpia w długotrwałe działanie zawieszenia broni, ponieważ władze w Damaszku zastrzegły sobie prawo do zbrojnej odpowiedzi na ataki powstańców.   Sekretarz stanu USA Hillary Clinton powiedziała, że znane są jej trudnosci, jakie spotykają za strony władz Syrii specjalnego wysłannika ONZ i Ligi Arabskiej, Kofiego Annana.    W środę Annan przestrzegał przed niewyobrażalnymi konsekwencjami, jeśli walki będą kontynuowane. Następnie udał się do Iranu, by zdobyć poparcie dla swojej misji. Teheran, wierny sojusznik Baszara al-Assada, zgodził się zaakceptować plan Annana, jeśli nie będzie nacisków na zmiany na szczytach władzy.    Syryjska opozycja jest przekonana, że zaakceptowanie planu pokojowego przez Damaszek jest jedynie fortelem, mającym uspokoić społeczność międzynarodową. 
