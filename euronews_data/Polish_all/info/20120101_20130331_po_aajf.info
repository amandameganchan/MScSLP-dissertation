# ORIG TITLE    Tragiczna katastrofa lotnicza na Syberii . 
# ORIG CONTENT  Co najmniej 31 osób zginęło w katastrofie samolotu pasażerskiego w pobliżu rosyjskiego miasta Tiumeń. Służby ratunkowe walczą o życie pozostałych uczestników lotu. Na pokładzie samolotu znajdowały się 43 osoby, w tym czworo członków załogi. Jak poinformowały rosyjskie władze, samolot ATR-72 wyleciał z Tiumienia w stronę Surguta i rozbił się wkrótce po starcie, po przeleceniu około 30 kilometrów. Maszyna natychmiast stanęła w płomieniach. Po ich ugaszeniu, udało się wydobyć wszystkie ciała z wraku. Trwa dochodzenie, co mogło być przyczyną wypadku. W szpitalach w Tiumeniu na oddziałach intensywnej terapii pozostaje 12 pasażerów, którzy przeżyli katastrofę. Stan pięciu osób jest krytyczny. To pierwszy tak tragiczny wypadek samolotowy w Rosji od września ubiegłego roku. 
