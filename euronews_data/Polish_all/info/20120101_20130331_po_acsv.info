# ORIG TITLE    Były szef chińskiej policji skazany na 15 lat więzienia . 
# ORIG CONTENT  Były szef chińskiej policji w Czungcingu, Wang Lijun został uznany winnym dezercji, nadużycia władzy oraz korupcji i skazany na 15 lat więzienia. W czasie procesu, oskarżony przyznał się do wszystkich stawianych mu zarzutów.   Wang Lijun był bliskim współpracownikiem Bo Xilaia, wpływowego dygnitarza Komunistycznej Partii Chin.   Wang odpowiada za ujawnienie prawdy o zabójstwie brytyjskiego biznesmena Neila Heywooda dokonanym przez żonę Bo Xilaia. Pod koniec sierpnia, została ona skazana na karę śmierci w zawieszeniu na dwa lata, co w rzeczywistości oznacza karę dożywocia.   Ujawniając aferę morderstwa, Wang doprowadził do wybuchu jednego z największych od lat skandali wśród chińskiej elity władzy oraz przyczynił się do zakończenia kariery politycznej swego byłego protektora Bo Xilaia, któremu grozi usunięcie z partii.   . 
