# ORIG TITLE    Malijczycy mają nowego prezydenta . 
# ORIG CONTENT    Dioncounda Traore został zaprzysiężony na prezydenta Mali, co jest pierwszym krokiem mającym zakończyć trwające od trzech tygodni rządy wojska.     Oficerowie przejęli władzę widząc nieporadność władz centralnych w walce z tuareskim powstaniem na północy kraju.   Tymczasem Tuaregowie korzystając z zamieszania po puczu przejęli kontrolę nad większością Północy, którą nazywają Azawadem. Ich najsilniejszymi ośrodkami są Gao i Timbuktu.   Ekstremiści islamscy, którzy przyłączyli się do rewolty, zadeklarowali wprowadzenie w Azawadzie prawa opartego na szariacie.    “Chcemy podziękować rycerzom Dżihadu za ich czyny. Odkąd przyszli kobiety są całkiem ubrane, nie ma już chodzących po ulicach prawie nagich dziewcząt. Nie ma alkoholu i innych perwersji” – cieszą się powstańcy.   Zadaniem nowego prezydenta jest zorganizowanie w ciągu sześciu tygodni wyborów parlamentarnych.   By były legalne powinny odbyć się na terytorium całego kraju. W obliczu powstania Tuaregów wydaje się to niemożliwe. 
