# ORIG TITLE    Rosjanie uciekają z walczącej Syrii . 
# ORIG CONTENT  W nocy z wtorku na środę w Moskwie wylądowały dwa samoloty, które przywiozły z Syrii rosyjskich obywateli. Władze zapewniają, że nie jest to początek masowej ewakuacji, ale jednak akcji z udziałem dwóch samolotów nie można nazwać zwyczajną. Rosyjskie władze są sojusznikiem rządzącego Syrią Baszara al-Assada. To między innymi dzięki rosyjskiemu sprzeciwowi, w Syrii wciąż nie doszło do oficjalnej międzynarodowej interwencji. Do internetu trafiają kolejne nagrania z Syrii. Jeden z filmów według autora pokazuje rządowe lotnictwo dokonujące nalotu na miasto Homs. Zgodnie z komentarzem, celem nalotu jest dzielnica Jobar. Na innym nagraniu widać mieszkańców miasta Hamouriyah, sąsiadującego z Damaszkiem, jak wyciągają ludzi z gruzów zawalonego budynku. 
