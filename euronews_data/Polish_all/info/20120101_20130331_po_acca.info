# ORIG TITLE    Papież prosi, by syryjscy uchodźcy otrzymali pomoc zagraniczną . 
# ORIG CONTENT  Benedykt XVI wystosował w niedzielę w Castel Gandolfo apel o zaprzestanie przemocy w Syrii. Papież wezwał również wspólnotę międzynarodową, by uczyniła wszystko co możliwe w celu rozwiązania konfliktu syryjskiego. Ojciec święty powiedział między innymi: . “Śledzę z zaniepokojeniem coraz bardziej tragiczne wydarzenia w Syrii, z ich smutnym korowodem ludzi umierających i rannych, wśród których jest wielu cywilów. Myślę również o wielkiej liczbie uchodźców w krajach sąsiednich. Proszę, by zagwarantowano im konieczną pomoc i humanitarne wsparcie”. Powstanie w Syrii rozpoczęło się w marcu ubiegłego roku. Według syryjskiego Obserwatorium Praw Człowieka, którego biuro znajduje się w Londynie, od tego czasu zginęło tam ponad 20 tysięcy osób. 
