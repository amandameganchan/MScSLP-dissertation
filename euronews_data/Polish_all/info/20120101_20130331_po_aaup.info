# ORIG TITLE    Francja: Marine Le Pen nie popiera żadnego z kandydatów . 
# ORIG CONTENT  Pochody i manifestacje pierwszomajowe w Paryżu zaczęły się od tradycyjnego spotkania zwolenników Frontu Narodowego. Gdy inni obchodzą Święto Pracy, partia Marine Le Pen organizuje co roku Święto Joanny d’Arc. Tym razem była to okazja dla Marine Le Pen, by skrytykować obu kandydatów uczestniczących w drugiej turze wyborów prezydenckich. Od jej wskazań może zależeć to, za kim opowie się 18 procent Francuzów, którzy w pierwszej turze głosowali na Front Narodowy. Zgodnie z oczekiwaniami była kandydatka skrajnej prawicy nie poparła ani aktualnego prezydenta, ani kandydata socjalistów: . “W niedzielę wrzucę do urny pusta kopertę, a w czerwcowych wyborach parlamentarnych będę głosować na Front Narodowy. Obecnie odbywa się we Francji dziwny proces rekrutacyjny – chodzi o to, który z dwóch kandydatów z większą służalczością wprowadzi w życie politykę cięć budżetowych. Który bardziej ulegnie instrukcjom trojki, czyli Międzynarodowego Funduszu Walutowego, Europejskiego Banku Centralnego i Komisji Europejskiej? Szóstego maja nie zostanie wybrany prezydent republiki, ale zwykły urzędnik Europejskiego Banku Centralnego.” . Niemal ignorując niedzielne wybory prezydenckie, Marine Le Pen już rozpoczęła kampanię przed wyborami do Parlamentu. 
