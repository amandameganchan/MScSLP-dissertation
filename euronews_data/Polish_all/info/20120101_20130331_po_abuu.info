# ORIG TITLE    Obserwatorzy ONZ potwierdzają bombardowania syryjskiej wioski Tremseh . 
# ORIG CONTENT  Lotnictwo rządu syryjskiego kontynuuje ustawiczne bombardowania wioski Tremseh w centrum kraju. Potwierdzili to obserwatorzy ONZ. Jeden z patroli Międzynarodowych Sił Pokojowych ONZ znajdował się w odległości sześciu kilometrów od wioski, gdy został zatrzymany przez władze. Jednak żołnierze sił międzynarodowych mogli przez kilka godzin słyszeć eksplozje i strzały. Mówi generał Mood, dowódca obserwatorów ONZ: . “W okolicy wsi Tremseh mogliśmy we czwartek stwierdzić, że walki trwały bez przerwy. Uczestniczyły w nich oddziały zmechanizowane, a także helikoptery”. Nagranie wideo przekazane mediom w piątek przez opozycję syryjską, pokazuje zakrwawione ciała. Według opozycji są to ofiary bombardowań wioski Tremseh. Jednakże nie mamy możliwości potwierdzenia autentyczności tych nagrań. Masakra mieszkańców Tremseh może być najtragiczniejszym etapem walk w Syrii od początku rewolty. Zginęło w tej miejscowości od 150 do 220 osób. 
