# ORIG TITLE    Indonezja: eksperci wrócili z miejsca katastrofy . 
# ORIG CONTENT  Nawet kilka tygodni może zająć analiza nagrań z czarnej skrzynki samolotu Suchoj Superjet, który w zeszłym tygodniu rozbił się o strome zbocze wulkanu w Indonezji.  . Rosyjscy eksperci wrócili już z miejsca wypadku. Oględziny wraku, jak i poszukiwanie ciał ofiar, są bardzo utrudnione. Maszyna wbiła się w porośnięte dżunglą zbocze wulkanu, na wysokości ponad 1600 metrów. Jak dotąd, udało się odnaleźć jedną z dwóch czarnych skrzynek, na której jest zapis rozmów między pilotami a wieżą kontroli lotów. Trwają poszukiwania drugiej, czyli rejestratora parametrów lotu, który pomoże odtworzyć ostatnie minuty poprzedzające katastrofę. Samolot zniknął z radarów 20 minut po stracie. Na pokładzie było 45 osób, głównie przedsiębiorców i dziennikarzy z Indonezji. Był to lot demonstracyjny dla potencjalnych nabywców. Rosja i Indonezja prowadzą już swoje śledztwa w sprawie wyjaśnienia przyczyn katastrofy.  . 
