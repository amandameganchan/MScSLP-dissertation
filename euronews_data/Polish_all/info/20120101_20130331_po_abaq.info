# ORIG TITLE    Giełda w Madrycie nie wierzy agencjom ratingowym, ale trudności pozostają . 
# ORIG CONTENT  Po czwartkowej decyzji agencji Moody’s o obniżeniu ratingu szesnastu banków hiszpańskich, Hiszpanii trudniej jest zaciągać nowe kredyty. Wśród zdegradowanych hiszpańskich banków znalazł się Santander czyli największy bank strefy euro. Do tego dochodzą kłopoty Bankii, czwartego co do wielkości banku kredytowego w tym kraju. Wartość jego akcji gwałtownie spadła z powodu doniesień o masowym wycofywaniu swoich pieniędzy przez klientów. Oprocentowanie obligacji państwa hiszpańskiego na trzy lub cztery lata mocno wzrosło. Obligacje sprzedają się teraz przy oprocentowaniu przekraczającym 5 procent. Hiszpanii będzie teraz trudniej spłacać swoje długi. François Chaulet, ekspert z Montségur Finance wyjaśnia nam przyczyny tych zawirowań: . “Sytuacja banków włoskich pogorszyła się. A teraz banki hiszpańskie zdają sobie sprawę, że mają dużo niewydajnego lub poważnie zdewaluowanego kapitału, i próbują przywrócić spokój. Rynki reagują również na oznaki możliwego wyjścia Grecji ze strefy euro.” . Przy bliskiej 7 procent stopie 10-letnich hiszpańskich obligacji, a więc poziomie, który wywołał pomoc Unii dla Grecji, Irlandii i Portugalii, sytuacja tego kraju wydaje się bardzo niebezpieczna. 
