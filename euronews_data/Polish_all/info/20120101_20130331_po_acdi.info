# ORIG TITLE    Grecka koalicja zgadza się na cięcia budżetowe . 
# ORIG CONTENT    Członkowie greckiej koalicji rządzącej doszli do porozumienia w sprawie cięć w wydatkach publicznych, co ma pozwolić Atenom uzyskać kolejne transze funduszu pomocowego dla kraju.    Premier Antonis Samaras odrzucił wcześniej postulaty mniejszych partii wchodzących w skład koalicji, by prosić wierzycieli greckiego długu o więcej czasu w celu przeprowadzenia reform.     “Premier powiedział, że cięcia, które mają dać 11,5 miliarda euro oszczędności są niezbędne, by utrzymać kraj w strefie euro i prowadzić negocjacje z wierzycielami” – oświadczył minister gospodarki Yannis Stournaras.   Szef wchodzących w skład koalicji socjalistów Evangelos Venizelos powiedział, że odstąpił od żądań renegocjacji warunków przyznania Grecji kolejnych funduszy, by uniknąć kryzysu w rządzie i kolejnych wyborów. Lider koalicyjnej Demokratycznej Lewicy jest przekonany, że najbiedniejsi nie odczują skutków nowych cięć.   “Wszyscy zgodziliśmy się, że ciężar nałożony na społecznie upośledzone klasy będzie minimalny. Nie będziemy przeprowadzać reform, które obciążą społeczeństwo” – powiedział Fotis Kouvelis.   Unia Europejska, Międzynarodowy Fundusz Walutowy i Europejski Bank Centralny chcą, by Grecja zredukowała swój deficyt budżetowy do poziomu 3% PKB pod koniec roku 2014. Będzie to trudne zadanie, ponieważ w ubiegłym roku sięgał on ponad 9% PKB. 
