# ORIG TITLE    Kolejny krwawy dzień w Syrii . 
# ORIG CONTENT  Jak informują syryjscy opozycjoniści, w środę w prowincji Hama mogło zginąć nawet 100 osób, w tym wiele dzieci. Według ich twierdzeń, prorządowe bojówki i siły bezpieczeństwa zaatakowały dwie wsie znajdujące się około 20 kilometrów od stolicy prowincji, miasta Hama. Część z ofiar miała zginąć od ran kłutych, ciała co najmniej 12 osób były spalone. Z kolei w nadmorskiej prowincji Latakia, swoją ofensywę kontynuuje syryjska armia. Jak informują opozycjoniści, w wyniku ataku na pozycje rebeliantów w ciągu ostatnich dwóch dni zginęły dziesiątki ludzi. Ze względu na zakaz przebywania zagranicznych dziennikarzy na terenie Syrii, te wszystkie informacje są trudne do potwierdzenia. Podobnie jak źródła, z których pochodzą nagrania wideo. Jednak wszystko wskazuje na to, że liczba ofiar w Syrii rośnie szybciej niż jeszcze kilka tygodni temu. W Turcji doszło do spotkania dyplomatów USA, Francji, Wielkiej Brytanii, a także państw arabskich. Amerykańska sekretarz stanu Hillary Clinton powiedziała, że warunkiem koniecznym do przemian w Syrii jest odejście prezydenta Baszara al-Assada. Clinton odrzuciła też propozycję Rosji, by do rozmów na temat Syrii włączyć Iran i zaapelowała do Rosji i Chin, by naciskały na syryjskie władze, by zakończyły rozlew krwi. 
