# ORIG TITLE    Kabul: manifestacja na rzecz ochrony praw Afganek . 
# ORIG CONTENT  Około stu osób manifestowało w środę w Kabulu, domagając się poszanowania praw Afganek.  . Uczestnicy marszu, głownie kobiety, protestowały także przeciwko niedawnej egzekucji 22-letniej Nadżiby, posądzonej przez talibów o cudzołóstwo.   . Manifestanci zaapelowali do prezydenta Afganistanu Hamida Karzaja o podjęcie działań na rzecz ochrony praw kobiet:     “Chcemy, aby rząd poważnie zainteresował się przypadkami egzekucji kobiet i doprowadził winnych przed oblicze sprawiedliwości”.   “Jesteśmy ofiarami aktów przemocy, które z dnia na dzień stają się coraz liczniejsze. Chcemy, aby władze zaczęły działać i powstrzymały dalszą przemoc”.     22-letnia Nadżiba, oskarżona przez talibów o cudzołóstwo, została zastrzelona z broni maszynowej przed zgromadzeniem ponad stu mężczyzn. Mord popełniony w niewielkiej wiosce w prowincji Parwan, na północ od Kabulu, został sfilmowany. Fakt ten spowodował dodatkowe oburzenie zarówno w Afganistanie, jak i w świecie.     . 
