# ORIG TITLE    Indonezja: rosyjski samolot rozbił się o wulkan . 
# ORIG CONTENT  Indonezyjskie służby ratownicze odnalazły wrak rosyjskiego samolotu, który rozbił się 9 maja nad Jawą. Suchoj Superjet 100 zniknął z ekranów radarów podczas pokazowego lotu w Indonezji. Samolot roztrzaskał się o wulkan.   Na pokładzie znajdowało się 47 osób. Oprócz 8-osobowej załogi rosyjskiej, jednego Francuza i jednego Amerykanina byli to głównie obywatele Indonezji. Nie wiadomo na razie, czy komukolwiek udało się przeżyć.   Wrak rozbitego samolotu odnaleziono w miejscu, w którym kontrola naziemna straciła z nim kontakt, a mianowicie na zboczu wulkanicznego masywu Salak, 80 kilometrów na południowy wschód od Dżakarty.   Samolot udało się zlokalizować dzięki użyciu wojskowych helikopterów, poszukiwania naziemne były bowiem bardzo utrudnione.   Rozbity samolot to nowy Suchoj Superjet 100, określany jako nadzieja rosyjskiego lotnictwa cywilnego. Wczorajszy wypadek miał miejsce podczas pokazowego lotu odbywającego się w ramach międzynarodowej akcji promocyjnej.             . 
