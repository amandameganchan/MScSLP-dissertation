# ORIG TITLE    Obama wprowadził stan klęski żywiołowej . 
# ORIG CONTENT  Walka z żywiołem w stanie Kolorado trwa. Prezydent Barack Obama ogłosił tam stan klęski żywiołowej, co pozwoli przekazać na akcje gaśniczą dodatkowe środki z budżetu federalnego.  . W piątek prezydent Obama przyjedzie w rejony dotknięte przez żywioł i spotka się ze strażakami biorącymi udział w akcji pożarniczej. Według władz stanowych, przed ogniem uciekło ponad 35 000 osób a z dymem poszło ponad 300 domostw.   “Wymieniamy się pomysłami i informacjami, jaką część pokryje kwota z odszkodowania i jakie mamy plany. Zastanawiamy się czy odbudowywać domy. Jesteśmy, poza tym, przyjaciółmi, więc chcemy sobie nawzajem pomagać” – mówi jeden z pogorzelców Terry Rector..   Tymczasem, rośnie tragiczny bilans ofiar.  W zgliszczach jednego z domów znaleziono kolejne zwęglone zwłoki. Według policji, to już piąta ofiara pożarów. Strażacy przyznają, że mimo akcji prowadzonej z powietrza i ziemi, ogień udało się opanować zaledwie w 15%. Dotąd na walkę z żywiołem wydano ponad 3 miliony dolarów. Najpierw akcję gaśniczą utrudniała susza i wichury, potem gwałtowne burze i zmienny wiatr. Według prognoz, za kilka dni temperatura ma spaść o 5 stopni co powinno pomóc opanować żywioł.     . 
