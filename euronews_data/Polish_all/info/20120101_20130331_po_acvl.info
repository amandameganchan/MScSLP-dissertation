# ORIG TITLE    Parlament Turcji zgodził się na wkroczenie do Syrii . 
# ORIG CONTENT  Turecki parlament wydał armii zgodę na przekroczenie granicy z Syrią, gdyby doszło do zagrożenia bezpieczeństwa mieszkańców Turcji, lub naruszenia tureckich granic. Za udzieleniem takiej zgody głosowało 320 parlamentarzystów, przeciw było 129 przedstawicieli opozycji. Przeciw zgodzie na użycie armii protestowała grupa manifestantów zgromadzona przed parlamentem. Wznosili hasła przeciw wojnie i nieśli transparenty “Syryjczycy są naszymi braćmi”. Decyzja parlamentu to odpowiedź na incydent do którego doszło w środę. Na tureckie miasto Akcakale spadły pociski wystrzelone z syryjskich moździerzy. Zginęło 5 osób – kobieta i czworo dzieci. Tureckie wojsko natychmiast odpowiedziało ogniem artyleryjskim wymierzonym w syryjska miejscowosc Tel Abyad. Według dowódców, to właśnie stamtąd przeprowadzono atak na Turcję. Rząd Turcji oświadczył, że “agresywna akcja” ze strony syryjskiego wojska stanowi poważne zagrożenie dla bezpieczeństwa kraju. Stany Zjednoczone i NATO stanowczo potępiły syryjski atak. Na prośbę władz w Ankarze zwołano pilną naradę natowskich ambasadorów. Doradca premiera Turcji oświadczył, że choć Turcja nie ma żadnego interesu w wojnie z sąsiadem, ale będzie chronić swoich granic. Dodal, że priorytetem będzie działanie we współpracy z instytucjami międzynarodowymi. Turecka armia dysponuje podobną zgodą na przekraczanie granicy z Irakiem. Na jej mocy wojsko przeprowadza ataki na kryjówki kurdyjskich rebeliantów. 
