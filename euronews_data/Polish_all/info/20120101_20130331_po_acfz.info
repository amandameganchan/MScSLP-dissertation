# ORIG TITLE    Niejasności co do kontroli belgijskich elektrowni atomowych . 
# ORIG CONTENT  W Belgii zrodziło się wiele zapytań dotyczących tamtejszych instalacji atomowych. Dopiero przed dwoma dniami została ujawniona wiadomość, że jeden z reaktorów elektrowni w Doel niedaleko Antwerpii, nie pracuje od czerwca. Rutynowe kontrole pozwoliły wykryć lekkie pęknięcia w jednym ze zbiorników. Niektórzy specjaliści sugerują, że te uszkodzenia mogły i powinny były zostać wykryte wcześniej. Jeden z tych specjalistów twierdzi wręcz, że niewiele brakowało, a w elektrowni tej doszłoby do wypadku jądrowego. Ta afera wywołuje również zapytania co do uzależnienia Belgii od energetyki atomowej. Mówi o tym ekonomista Eric de Keuleneers: . “Być może trzeba uruchomić rezerwowe jednostki produkcyjne. Obecnie te jednostki stanowią rezerwę z przyczyn ekonomicznych, bo nawet w okresach wysokiego zużycia elektryczności korzystniejsze jest czasem jej importowanie”. Afera uszkodzeń zbiornika elektrowni w Doel może mieć konsekwencje wykraczające poza granice Belgii. Producent tych zbiorników współpracował również z elektrowniami atomowymi w Holandii, Niemczech, Szwajcarii i Stanach Zjednoczonych. W ostatni czwartek Bruksela zaleciła kontrolę reaktorów, z którymi miał styczność ten dostawca. 
