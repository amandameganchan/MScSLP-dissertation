# ORIG TITLE    Aung San Suu Kyi w Europie . 
# ORIG CONTENT  Liderka birmańskiej opozycji Aung San Suu Kyi przybyła do Genewy. To pierwszy przystanek podczas jej wizyty w Europie od prawie ćwierćwiecza.   Ciesząca się niezwykłą popularnością na Starym Kontynencie laureatka pokojowej nagrody Nobla odbierze w Norwegii przyznane jej 21 lat temu wyróżnienie. Odwiedzi także Wielką Brytanię, Irlandię i Francję.   Wizyta Suu Kyi jest postrzegana jako kolejny duży krok w kierunku demokratycznych zmian w Mianmie.    “Myślę, że społeczność międzynarodowa bardzo stara się pomóc mojemu krajowi, na co mój kraj powinien teraz zareagować we właściwy sposób” – powiedziała noblistka.    Aung San Suu Kyi przez blisko 24 lata była więźniem politycznym w Mianmie, czyli niegdysiejszej Birmie. Na fali amnestii i prodemokratycznych reform opuściła areszt domowy w 2010 roku. Od kwietnia jest deputowaną do parlamentu. 
