# ORIG TITLE    Kobiety w Tunezji nie chcą być “uzupełnieniem” mężczyzn . 
# ORIG CONTENT  Przed eksplozją arabskiej wiosny, Tunezja była jednym z najbardziej liberalnych państw arabskich. Teraz różne grupy społeczne, między innymi kobiety, obawiają się zmian. Dlatego organizują wiece, by wywrzeć na władzach presję na pozostawienie ich praw bez zmian. W Tunisie 6000 kobiet protestowało przeciw wpisywaniu w konstytucji, że kobiety są “uzupełnieniem” mężczyzn. “Chcemy pokazać, że kobiety nie są tylko uzupełnieniem mężczyzn, bo jesteśmy niezależne i równe mężczyznom”, mówi jedna z manifestujących kobiet, na co dzień pracująca jako inżynier. “Chcemy pokazać, że my również ciężko pracujemy i nigdy nie zaakceptujemy traktowania nas jako uzupełnienie mężczyzn”. Prezydent Tunezji poparł protestujące kobiety, mówiąc, że chce prawnego potwierdzenia równości między mężczyznami, a kobietami. “Szukałem słów ‘całkowicie równe’, w projekcie konstytucji, który mi przedłożono, a które słowa uważam za konieczne”, powiedział szef państwa, Moncef Marzouki. “Znalazłem ‘równość’, ale nie ‘całkowitą równość’. Wolałbym dodać słowo ‘całkowita’, by uniknąć niejasności”. Kwestia kobiet to tylko jedno z wielu wyzwań, stojących przed Tunezyjczykami w okresie przemian politycznych. Kraj stoi też w obliczu ustalenia praw dotyczących między innymi kwestii religijnych, a to wszystko wobec rosnącego bezrobocia i ubożenia regionu. 
