# ORIG TITLE    Boliwia – oblali dziennikarza benzyną i podpalili . 
# ORIG CONTENT  Brutalny atak na boliwijskiego dziennikarza. Kilku mężczyzn wtargnęło do studia, w którym Fernando Vidal prowadził wywiad, oblało go benzyną i podpaliło. Dziennikarz doznał poparzeń rąk i twarzy drugiego stopnia, ale jego stan jest stabilny. Ranny został też inny pracownik radia. Policja zatrzymała trzech napastników. Do ataku doszło w trakcie rozmowy na temat domniemanej korupcji w boliwijskiej policji celnej. “Bardzo dziękuję wszystkim moim przyjaciołom, kolegom, współpracownikom i dziennikarzom za słowa wsparcia i proszę Was, kontynuujcie swoją pracę, szukajcie dowodów i ujawniajcie prawdę”. Yacuiba, gdzie doszło do ataku, to kilkudziesięciotysięczne miasto przy granicy z Argentyną. Były burmistrz miasta, który próbował walczyć z przemytnikami twierdzi, że atak mógł być motywowany politycznie. 
