# ORIG TITLE    W Syrii nakręca się spirala przemocy . 
# ORIG CONTENT  Ten amatorski film rzekomo został nakręcony w mieście Deir Ezzor, nad rzeką Eufrat we wschodniej Syrii. Według autora, rebelianci ostrzeliwują budynek, w którym znajduje się jeden z punktów dowodzenia rządowych sił bezpieczeństwa. Inne nagranie, którego pochodzenia nie można zweryfikować, zostało rzekomo zrobione w Aleppo. Widać na nim ciała żołnierzy syryjskiej armii, prawdopodobnie zabitych w egzekucji przez rebeliantów. Sąsiedzi Syrii mają coraz więcej problemów z uchodźcami. Obozy w Turcji, Jordanii i Iraku zaczynają się przepełniać. Warunki sanitarne i medyczne są coraz gorsze, władze obawiają się wybuchu epidemii. “Grożą nam cholera i malaria. Utknęliśmy tutaj. Z jednej strony Assad prowadzi ofensywę, wszędzie spadają bomby. Z drugiej strony, tu grożą nam choroby. Wszędzie tu są skorpiony i komary”. Rosyjscy dyplomaci twierdzą, że militarna operacja z zewnątrz jest wykluczona, że sposobu na rozwiązanie kryzysu trzeba szukać drogą dyplomatyczną i że wciąż wielu Syryjczyków popiera władzę prezydenta Baszara al-Assada. 
