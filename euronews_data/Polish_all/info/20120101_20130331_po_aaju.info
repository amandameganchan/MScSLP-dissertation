# ORIG TITLE    Latający Holender istnieje! . 
# ORIG CONTENT  Choć wygląda jak żywcem wyjęty z filmu o przygodach Jamesa Bonda, już niedługo może trafić na taśmy produkcyjne.   Holenderscy konstruktorzy zaprezentowali osobisty samochód typu ziemia-powietrze, albo w skrócie PAL-V. Maszyna przeszła już pomyślnie pierwsze testy.   Twórcy niecodziennego pojazdu liczą na jego komercyjny sukces i podkreślają, jak łatwy jest w obsłudze i codziennym użytkowaniu.    “Wystarczy zwykłe prawo jazdy, a do latania licencja pilota, ale ją można uzyskać już po 20, 30 godzinach kursu. Ta maszyna to żyrokopter, a latanie nią to najprostszy i najbezpieczniejszy sposób przemieszczania się w powietrzu” – zachwala zalety latającego samochodu szef PAL-V Robert Dingemanse.     Pojazd osiąga zarówno w powietrzu jak i na ziemi prędkość 180 km/h. By wzbić się w powietrze potrzebuje zaledwie 165 metrów rozbiegu.   Konstruktorzy liczą, że gdy PAL-V wejdzie do masowej produkcji zakupić go będą chcieli kierowcy z wielkich miast, którym znudziło się stanie w wielogodzinnych korkach.   Teraz wystarczy jedynie w tłocznym mieście znaleźć odpowiedni pas startowy i na zakorkowane ulice będziemy mogli spojrzeć z zupełnie innej perspektywy. 
