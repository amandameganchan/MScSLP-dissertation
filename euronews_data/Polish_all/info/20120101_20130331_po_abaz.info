# ORIG TITLE    Finał Ligi Mistrzów okiem kibiców Bayernu . 
# ORIG CONTENT    Gramy u siebie i dlatego zdobędziemy piąty tytuł klubowych mistrzów Europy – przekonują kibice monachijskiego Bayernu.   To jedyne trofeum, na jakie w obecnym sezonie mogą liczyć Bawarczycy. W rozgrywkach krajowych przegrali z Borussią Dortmund, do czego walnie przyczynili się trzej Polacy grający w drużynie mistrza Niemiec.   “Jestem szczęśliwa, że mogę tu być. To cudowne.”   “To wspaniałe, że finał jest w Monachium. Nie mamy biletów na mecz, ale pójdziemy na Stadion Olimpijski oglądać go na telebimie” – cieszą się sympatycy Bayernu.   Kibice najbardziej utytułowanej niemieckiej drużyny piłkarskiej przygotowują się na wieczorne emocje jak na mieszkańców jednej z piwnych stolic świata przystało.   “Jesteśmy w Bawarii. Musimy wypić parę piw zanim zaczniemy się bawić.”   “Już jest świetnie. Teraz tylko pozostaje wygrać puchar i możemy świętować przez całą noc” – mówią rozochoceni Bawarczycy.   Stare angielskie porzekadło mówi, że futbol to taka gra, w której gra jedenastu przeciwko jedenastu, a na koniec i tak wygrywają Niemcy. Jak będzie tym razem?   “Czy gra na własnym terenie przechyli szalę zwycięstwa na korzyść Bayernu?” – zastanawia się nasz korespondent w Monachium. “Tysiące kibiców w biało-czerwonych barwach, którzy opanowali centrum miasta, nie mają co do tego wątpliwości.” . 
