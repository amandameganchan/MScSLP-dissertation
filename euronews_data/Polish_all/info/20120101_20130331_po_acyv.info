# ORIG TITLE    Legendarny kolarz na dnie . 
# ORIG CONTENT  Lance Armstrong – były siedmiokrotny zwycięzca Tour de France. Międzynarodowa Unia Kolarska uznała ustalenia Agencji Dopingowej USADA i pozbawiła amerykańskiego kolarza wszystkich tytułów mistrzowskich. Prezydent unii kolarskiej, Pat McQuaid powiedział, że nie będzie podawać się do dymisji, a sytuacja w której znalazło się kolarstwo nie może zakończyć się pogrzebaniem tego sportu. “Unia chce rozpocząć podróż w przyszłość już dzisiaj. Nie będziemy odwoływać się od decyzji agencji do sportowego Trybunału Arbitrażowego. Uznajemy sankcje, które zostały nałożone przez USADA. Unia dożywotnio dyskwalifikuje Lance’a Armstronga z kolarstwa i odbiera mu siedem zwycięstw w Tour de France. Nie ma już miejsca dla Armstronga w kolarstwie”. Orzeczenie może oznaczać, że Armstrong będzie musiał zwrócić pieniądze uzyskane w wyniku różnych ofert sponsorskich, a także milion dolarów, które otrzymał od gazety Sunday Times jako odszkodowanie za bezpodstawne oskarżenie o doping. Wyścigi, w których wygrał Armstrong, pozostaną zapisane, jako zawody bez triumfatora. 
