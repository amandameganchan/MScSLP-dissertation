# ORIG TITLE    Hiszpania: w Gironie pojemniki na śmieci są zamykane na kłódkę . 
# ORIG CONTENT  Hiszpański kryzys jest widoczny nawet w pojemnikach na śmieci przy tamtejszych supermarketach. W mieście Girona na północy kraju lokalne władze, w porozumieniu z trzema supermarketami, postanowiły zamykać na kłódkę ich pojemniki na śmieci. Samorząd miasta nie chce, by jego mieszkańcy szukali w pojemnikach produktów spożywczych, których data przydatności została przekroczona. Oto jak tę sytuację komentuje Xavier Llompart, dyrektor jednego z supermarketów: . “Wyrzucamy dużo przedawnionych produktów spożywczych, które są jednak jeszcze dobre i które mogłyby być przydatne dla niektórych ludzi, którzy szukają żywności w śmietnikach. Jak dotąd ani administracja, ani stowarzyszenia dobroczynne nie chcą, by ludzie przychodzili i wyciągali z pojemników na śmieci tego typu produkty”. Władze miasta nie ograniczyły się do zamknięcia pojemników, ale poprosiły również, by pracownicy supermarketów odsyłali ludzi krążących wokół śmietników do ośrodka socjalnego, gdzie potrzebujący mogą dostać darmową żywność. Zresztą ta żywność jest dostarczana przez te same supermarkety, z którymi miasto podpisało odpowiednią umowę. Ośrodek prowadzony przez Caritas i Czerwony Krzyż rozdaje każdego miesiąca 1600 paczek żywnościowych. Teraz ta liczba wzrośnie do 2000 tysięcy miesięcznie. 
