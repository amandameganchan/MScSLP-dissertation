# ORIG TITLE    Breivik mówi o przygotowaniach do zamachów . 
# ORIG CONTENT  Anders Behring Breivik przyznał przed sądem, że miał zamiar zabić 564 osoby na wyspie Utoya. Czwartego dnia procesu powiedział również, że planował podłożenie ładunków wybuchowych w parlamencie, a także zamordowanie byłej premier Gro Harlem Brundtland, co zamierzał sfilmować.   Opowiedział, w jaki sposób przygotowywał się do przeprowadzenia zamachów. Przez cały rok 2006 grał przez 16 godzin dziennie w brutalne gry komputerowe, których celem jest zastrzelenie jak największej ilości wirtualnych wrogów.   Według jednego z ocalonych z masakry nie należy łączyć komputerowych “strzelanek” ze zbrodniami, jakich dopuścił się Breivik.   “Grałem w te same brutalne gry, a jakoś nie chodzę po ulicach strzelając do dzieci. Pewnie połowa ludzi na Utoyi grała w te same gry. To cześć naszej młodzieżowej kultury i nierozsądnie byłoby łączyć to z przemocą, zamiast jego faszystowskich poglądów politycznych”   22 lipca ubiegłego roku Anders Breivik podłożył bombę przed budynkiem rządowym w Oslo, zabijając 8 osób. Następnie udał się na wyspę Utoya, gdzie zastrzelił 69 uczestników obozu młodzieżowego Partii Pracy. Breivik przyznaje się do tych czynów, ale swoje ofiary uważa za zdrajców. Zamachowiec żąda uniewinnienia. 
