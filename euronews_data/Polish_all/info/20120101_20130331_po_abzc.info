# ORIG TITLE    Al-Kaida wkracza do Syrii . 
# ORIG CONTENT    Syryjscy rebelianci przejęli kontrolę nad trzecim przejściem granicznym z Turcją.   Na amatorskim nagraniu z przejścia w Bab al-Salam widać, że nie dokonali tego sami. W szeregach powstańców coraz więcej jest bojowników z al-Kaidy, którzy chcą wprowadzić w Syrii rządy oparte na szariacie.    Na zdjęciach z Bab al-Hawa, innego przejścia granicznego z Turcja, także widać islamskich ekstremistów, którzy mieli przybyć do Syrii z Algierii, Arabii Saudyjskiej, Egiptu i Czeczenii. Na nagraniu słychać deklarację o rozpoczęciu budowy państwa wyznaniowego w Syrii.   Tymczasem z ogarniętego wojną domową kraju ucieka coraz więcej osób. Według organizacji praw człowieka tylko ostatniej nocy dziesiątki tysięcy osób przekroczyły granice sąsiednich państw. Uciekają głównie ze stolicy Syrii Damaszku i położonego na północy miasta Aleppo.   Wśród uciekinierów znajduje się wielu Irakijczyków, którzy szukali schronienia w Syrii po tym, jak do ich kraju wkroczyli Amerykanie. Choć sytuacja w Iraku wciąż nie jest stabilna, rząd w Bagdadzie wezwał swoich obywateli do jak najszybszego opuszczenia Syrii. 
