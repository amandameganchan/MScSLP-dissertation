# ORIG TITLE    François Hollande przejmie władzę 15 maja . 
# ORIG CONTENT  Francuski prezydent elekt François Hollande poświęci najbliższy tydzień głównie na prace nad utworzeniem rządu. Musi również przygotować się do planowanych na najbliższe tygodnie spotkań międzynarodowych. Zresztą już w poniedziałek, nazajutrz po zwycięstwie, biuro kampanii wyborczej Partii Socjalistycznej było miejscem ciągłych przyjazdów i odjazdów różnych ważnych osobistości. François Hollande przyjął między innymi ambasadorów Stanów Zjednoczonych i Chin. Opinie Paryżan na temat nowego prezydenta są zróżnicowane i zależą przede wszystkim od opinii politycznych każdego. Spotkana przez nas mieszkanka stolicy mówi: . “Jestem bardzo dumna, jestem w stu procentach socjalistką i myślę, że pan Hollande będzie umiał poprawić sytuację Francji, zwłaszcza odnośnie bezrobocia, zatrudnienia i młodzieży”. Nie wszyscy jednak podzielają ten entuzjazm. Jeden z młodych zwolenników odchodzącego prezydenta jest wyraźnie zawiedziony: . “Sarkozy umiał odgrywać wiodącą rolę na przykład na szczytach G8 i G20. Nie sądzę, by pan Hollande był politykiem wystarczającego formatu, by prowadzić takie spotkania i by zmuszać innych do słuchania go. A zatem przyszłość Francji i przyszłość Europy są być może zagrożone z powodu tych wyborów”. We wtorek rano, na zaproszenie Nicolasa Sarkozy’ego, François Hollande weźmie udział w uroczystościach z okazji rocznicy zakończenia drugiej wojny światowej. 
