# ORIG TITLE    Władze Cypru sięgają po oszczędności klientów banków . 
# ORIG CONTENT  Władze Cypru, w porozumieniu z Unią Europejską i Międzynarodowym Funduszem Walutowym postanowiły obłożyć jednorazowym podatkiem oszczędności Cypryjczyków. Kwoty poniżej 100 tysięcy euro zostały pomniejszone o niemal 7% oszczędności. Z depozytów powyżej tej kwoty zabrano niemal jedną dziesiątą. Choć parlament Cypru dopiero dziś ma głosować nad tą decyzją, giełdy już od rana notują spadki. Prezydent Cypru Nicos Anastasiades, który jeszcze niedawno zapowiadał, że władze nie sięgną po oszczędności na kontach bankowych, tłumaczył: “To rozwiązanie z pewnością nie jest tym, czego chcieliśmy, ale jest najmniej bolesne w tych warunkach, bo dzięki niemu losy naszego kraju pozostaną w naszych rękach”. Reakcją Cypryjczyków na finansowe porozumienie był szturm na placówki bankowe i bankomaty. Niektórzy obawiają się podobnej reakcji w innych krajach strefy euro. 
