# ORIG TITLE    Norwegia: jak Breivikowi udało się dostać na wyspę . 
# ORIG CONTENT  W kolejnym dniu procesu Andersa Breivika zeznawali jako świadkowie ci, których sprawca masakry oszukał, by dostać się na wyspę Utoeya. Breivik zabił tam 69 osób. Zabójca był przebrany za policjanta, miał sfałszowany identyfikator służb wywiadowczych Ministerstwa Spraw Wewnętrznych. Jednemu z ochroniarzy na wyspie wyjaśnił, że został tam przysłany w ramach zaostrzonych środków bezpieczeństwa po zamachu bombowym w Oslo. “Gdy usłyszał pan strzały, myślał pan, że ten policjant oszalał? – pyta dziennikarka. “Tak – odpowiada członek służby bezpieczeństwa Partii Pracy – Najpierw pomyślałem o szaleństwie.” . “I pan dalej myślał, że on był policjantem?” . “Tak, tak właśnie myślałem jeszcze przez dłuższy czas”. W jedenastym dniu procesu zeznawał również kapitan promu, który przywiózł zabójcę na wyspę. Powiedział, że uciekł, gdy Breivik zastrzelił swoją pierwszą ofiarę, jednego z dozorców wyspy. Wyrok w procesie zabójcy 77 osób zostanie wydany w lipcu. 
