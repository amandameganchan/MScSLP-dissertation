# ORIG TITLE    Starcia w Izraelu. 40 rannych . 
# ORIG CONTENT    Izraelskie siły bezpieczeństwa starły się z palestyńskimi manifestantami na przejściu granicznym na Zachodnim Brzegu Jordanu.   Około czterdziestu młodych palestyńczyków, którzy uczestniczyli wcześniej w obchodach Dnia Ziemi, zostało rannych podczas próby wkroczenia do Jerozolimy.   Przewidując, że może dojść do zamieszek, władze Izraela rozmieściły tysiące dodatkowych żołnierzy na przejściach granicznych z Libanem, Jordanią i Syrią.   Także w tych państwach w pobliżu Izraelskiej granicy odbędą się wielotysięczne wiece organizowane głównie przez palestyńskich uchodźców.   “Dzień Ziemi to dla nas dzień wolności, naszej godności i niepodleglości. Musimy walczyć wciąż, by nasz kraj był w końcu niepodległy” – mówi palestyński polityk Saeb Erekat.   Święto Dnia Ziemi upamiętnia śmierć sześciu Arabów, którzy zginęli podczas protestów przeciw planom zagarnięcia ich ziemi w północnej Galilei w 1976 roku.   W dzisiejszych obchodach święta wzięło udział kilka tysięcy Palestyńczyków na Zachodnim Brzegu Jordanu i w Strefie Gazy.   By zabezpieczyć granicę z Syrią, skąd miał wyruszyć marsz na Jerozolimę, izraelska armia postawiła nowe ogrodzenie i zaminowała ponownie linię demarkacyjną na Wzgórzach Golan. 
