# ORIG TITLE    Sarkozy z Hollandem ramię w ramię na Polach Elizejskich . 
# ORIG CONTENT    We wtorek we Francji odbyły się uroczystości upamiętniające 67’ rocznicę zakończenia II wojny światowej w Europie.   Tradycyjnie uroczystościom tym przewodzi prezydent Republiki. Tym razem Nicolas Sarkozy zdecydował się zaprosić na nie swojego następcę, Francois Hollande’a.   15 maja odbędzie się oficjalne przekazanie władzy na ręce nowego prezydenta, wtedy też Hollande powinien podać nazwisko kandydata na nowego szefa rządu. Dzień później głowa państwa uda się do Berlina, gdzie odbędzie kluczowe dla przyszłości strefy euro rozmowy z kanclerz Angela Merkel.   Hollande będzie starał się, by niemiecka kanclerz poparła jego strategię wzrostu gospodarczego, a co za tym idzie ideę euroobligacji, którym dotychczas Merkel się twardo sprzeciwiała.   Następne dwa miesiące zapowiadają się dla nowego prezydenta Francji niezwykle pracowicie. W czerwcu odbędą się kolejne wybory – tym razem parlamentarne. Jeśli Hollande liczy na wdrożenie swoich pomysłów, musi w nich poprowadzić socjalistów do zwycięstwa. 
