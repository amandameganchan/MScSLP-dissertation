# ORIG TITLE    Obama przekona Amerykanów? . 
# ORIG CONTENT  Prezydent Stanów Zjednoczonych Barack Obama wygłosi we wtorek orędzie do narodu. Według analityków, głównym tematem będzie stan amerykańskiej gospodarki. Bezrobocie na wysokim poziomie 8 procent, brak podwyżek płac, to są sprawy, które mocno niepokoją klasę średnią. I choć spodziewany jest również wątek kontroli dostępu do broni palnej, to jednak kwestie ekonomiczne powinny zdominować wystąpienie prezydenta. “Myślę, że powinien skupić się na dwóch tematach, a przede wszystkim gospodarce”, mówi Allan Lichtman, profesor historii USA z American University. “Jeśli ekonomia jest słaba, to naprawdę trudno jest zajmować się czymkolwiek innym. Drugą sprawą oczywistą dla mnie jest środowisko i katastroficzna zmiana klimatu, która może być największym wyzwaniem ludzkości w XXI wieku”. Według profesora Lichtmana uzyskanie wsparcia publicznego pomoże Obamie w trakcie negocjacji cięć budżetowych z większością republikańską w Izbie Reprezentantów. “Kongres jest jak giełda – działa na dwóch emocjach – strachu i chciwości. Oni nie będą niczego chcieć od Obamy, a jedynie gdy stanie za nim społeczeństwo, będą mogli się przestraszyć”, uważa profesor. Korespondent Euronews w Waszyngtonie, Stefan Grobe oczekuje ekscytującego orędzia. “Barack Obama wciąż cieszy się powyborczą popularnością. Dzięki niej chce przełamać republikańskie weto w Kongresie i zaprezentować się jako polityczny obrońca Amerykanów. Dlatego jego orędzie musi być odważne i ciekawe”. 
