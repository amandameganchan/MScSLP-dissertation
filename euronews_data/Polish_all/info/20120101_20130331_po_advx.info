# ORIG TITLE    Rosja, Chiny, Iran – sojusznicy Wenezueli w żałobie po Chavezie . 
# ORIG CONTENT  Na śmierć Hugo Chaveza żywo zareagowali nie tylko przywódcy krajów Ameryki Południowej, ale również sojusznicy Wenezueli na innych kontynentach. Chiny mocno rozwinęły w ostatnich latach wymianę handlową z Wenezuelą. Prezydent Chin wysłał do Caracas depeszę kondolencyjną. Rzecznik chińskiego MSZ powiedział: . “Prezydent Chavez był wybitnym przywódcą Wenezueli i wielkim przyjacielem ludu chińskiego. W znaczący sposób przyczynił się do rozwoju przyjaźni i stosunków między naszymi krajami”. Rosja. Władimir Putin żałuje odejścia swojego wenezuelskiego przyjaciela. W wydanym z tej okazji komunikacie określa Chaveza jako “człowieka niezwykłego i silnego, patrzącego w przyszłość”. Z nieukrywanym żalem mówi o śmierci prezydenta Wenezueli Witalij Szurkin, ambasador Rosji przy Organizacji Narodów Zjednoczonych: . ‘‘To jest tragedia. Moim zdaniem był on wielkim przywódcą politycznym – dla swojego kraju, dla Ameryki Łacińskiej i dla całego świata. Odegrał ważną rolę w rozwoju stosunków między Wenezuelą a Rosją. Jesteśmy bardzo zasmuceni”. I wreszcie Iran. Teheran ogłosił wręcz jednodniową żałobę narodową. Hugo Chaveza i Mahmuda Ahmadineżada łączyła wspólna niechęć do Ameryki. Prezydent Iranu prawdopodobnie uda się do Caracas na pogrzeb wenezuelskiego szefa państwa. 
