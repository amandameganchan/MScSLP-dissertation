# ORIG TITLE    Skazany na śmierć wiceprezydent Iraku nie uznaje wyroku . 
# ORIG CONTENT  Wiceprezydent Iraku, skazany w niedzielę przez iracki sąd na powieszenie za kierowanie szwadronami śmierci, ogłosił że nie uznaje wyroku, który jest elementem politycznej gry. Turcja, dokąd Tariki Haszimi wyjechał w kwietniu, zapewniła że nie wyda go irackim władzom. “Wczoraj premier Maliki i jego sędziowie zakończyli ostatni akt teatralnej kampanii przeciw mnie, wykorzystując stworzony w tym celu pozorny sąd”, oświadczył Haszimi. “Całkowicie odrzucam i nigdy nie uznam tego niesprawiedliwego i krzywdzącego, politycznie umotywowanego wyroku”. Haszimi jest sunnitą, a premier Nuri al-Maliki reprezentuje szyicką większość. Niektórzy Irakijczycy obawiają się, że wyrok może nakręcić spiralę przemocy. “Myślę, że werdykt nie będzie służyć ludziom. Jestem przeciw terroryzmowi i przestępstwom, ale nie myślę, żeby ta decyzja była w interesie ludzi”, powiedział jeden z mieszkańców Bagdadu. Oskarżenie Haszimiego w grudniu ubiegłego roku wywołało kryzys polityczny w Iraku. Było ono złamaniem porozumienia zawartego 9 lat temu po wojnie, o podziale władzy między szyitami a mniejszościami – sunnicką i kurdyjską. 
