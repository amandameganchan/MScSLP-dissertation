# ORIG TITLE    Nowy (stary) . rząd Rosji . 
# ORIG CONTENT    Prezydent Rosji Władimir Putin zatwierdził strukturę i skład personalny nowego rządu, w którym premierem został Dmitrij Miedwiediew. Jego gabinet będzie liczył 7 wicepremierów i 21 ministrów.   Zgodnie z przypuszczeniami nie doszło do spektakularnych zmian w najważniejszych resortach.   Bliski współpracownik Putina pierwszy wicepremier Igor Szuwałow będzie sprawował pieczę nad ministerstwem finansów, kierowanym przez Antona Siłuanowa oraz ministerstwem rozwoju gospodarczego, na którego czele stoi Andriej Biełousow.   Ministerstwo spraw zagranicznych zachował Siergiej Ławrow, a teka ministra obrony pozostała przy Anatoliju Sierdiukowie.   W rządzie znalazło się miejsce dla dwóch kobiet. Ministrem zdrowia została Weronika Skworcowa, zaś polityką społeczną będzie zajmować się Olga Gołodiec.   Najważniejszą zmianą jest brak w nowym rządzie byłego ministra spraw wewnętrznych Raszida Nurgalijewa, co można wiązać ze skandalami dotyczącymi traktowania zatrzymanych i masowymi demonstracjami antyrządowymi w Moskwie. Zastąpił go generał policji Władimir Kołokolcew. 
