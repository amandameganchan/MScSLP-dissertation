# ORIG TITLE    Watykański bank bez prezesa . 
# ORIG CONTENT  Rada nadzorcza watykańskiego banku Instytut Dzieł Religijnych udzieliła wotum nieufności szefowi banku, Gottiemu Tedeschiemu. Biuro prasowe Watykanu poinformowało w komunikacie, że wotum ma związek z “niewypełnieniem zadań o nadrzędnym znaczeniu”. Według nieoficjalnych informacji, Tedeschi po tej decyzji rady podał się do dymisji. Instytut został założony w 1942 roku przez papieża Piusa XII. W ostatnim czasie był oskarżany o pośredniczenie w praniu brudnych pieniędzy. 
