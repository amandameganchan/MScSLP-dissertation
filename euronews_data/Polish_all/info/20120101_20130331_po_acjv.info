# ORIG TITLE    Rosja ostrzega zachód przed interwencją w Syrii . 
# ORIG CONTENT  Rosja powtórzyła swoje ostrzeżenia wobec państw zachodnich, by nie podejmowały żadnych jednostronnych działań wobec Syrii. Do Moskwy przyjechali czołowi chińscy dyplomaci. W czasie spotkania, szef rosyjskiego ministerstwa spraw zagranicznych Siergiej Ławrow powiedział, że wszystkie strony muszą ściśle przestrzegać norm prawa międzynarodowego. To odpowiedź na słowa prezydenta USA, Baracka Obamy, który w mocnych słowach powiedział, że amerykańska armia może podjąć działania przeciw Syrii, jeśli władze w Damaszku użyją broni chemicznej. “Nie nakazuję w tym momencie, by angażować się militarnie w sytuację, ale punkt, w którym użyta zostanie chemiczna, czy biologiczna broń, jest krytyczny. To punkt, którego przekroczenie nie uderzy tylko w Syrię, ale również w naszych bliskich sojuszników w regionie, w tym Izrael. A to dotyczy również nas”, powiedział Obama. W ostatnim miesiącu syryjskie władze oficjalnie potwierdziły, że mają broń chemiczną i biologiczną i użyją jej, w wypadku zagranicznej interwencji. 
