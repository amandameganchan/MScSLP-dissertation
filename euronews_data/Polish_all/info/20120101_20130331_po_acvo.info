# ORIG TITLE    Wenezuela: Capriles chce położyć kres panowaniu Chaveza . 
# ORIG CONTENT  Ostatnie godziny kampanii przed wyborami prezydenckimi w Wenezueli. Od piątku kandydaci nie będą już mogli przekonywać wyborców. Głosowanie odbędzie się w najbliższą niedzielę. Henrique Capriles, 40 lat, uważa, że może położyć kres panowaniu Hugo Chaveza: . “Dotychczasowy szef państwa należy już do przeszłości. Chcę, żeby odszedł od władzy w sposób pokojowy. Podczas naszego ostatniego wiecu w Caracas powiemy mu ‘do widzenia’. Życzę mu długiego życia, tak by mógł obserwować zmiany, jakie zajdą w Wenezueli”. Takie jest marzenie Caprilesa, ale Hugo Chavez nie ma najmniejszej ochoty, by zrezygnować z trzeciej prezydenckiej kandencji. Sprawuje władzę już od roku 1999, ma 58 lat. Fascynuje i denerwuje, ale przede wszystkim… prowadzi w przedwyborczych sondażach. “Często już mówiłem, że nigdy nie należy rezygnować z walki. Wręcz przeciwnie. W tych dniach zdwoimy nasze wysiłki, by 7 października zdobyć jak najwięcej głosów” – powiedział Chavez. Do głosowania uprawnionych jest prawie 20 milionów obywateli Wenezueli. Tysiące żołnierzy będą doglądać prawidłowego przebiegu wyborów. 
