# ORIG TITLE    Rok bez samochodu . 
# ORIG CONTENT  Włosi, Hiszpanie i Francuzi przestali kupować samochody. We Włoszech sprzedano zaledwie milion 400 tysięcy aut. To najsłabszy wynik od 33 lat! We Francji liczba sprzedanych samochodów nie przekroczyła miliona 900 tysięcy, ostatni raz zdarzyło się to 15 lat temu. W Niemczech, które stosunkowo dobrze przechodzą przez kryzys europejski, sprzedaż samochodów spadła o 3 procent. Statystyki dla Włoch, Francji i Hiszpanii są dużo bardziej surowe. Spadki o niemal 20, 14 i 13 procent to fatalny wynik. We Włoszech w grudniu sprzedano o 22,5 procenta aut mniej niż rok wcześniej. Według ekspertów rynek nie osiągnął dna i w 2013 roku sprzedaż samochodów może być jeszcze niższa. We Francji kryzys szczególnie odczuli sprzedawcy Renault, którzy znaleźli o ponad 27 procent klientów mniej niż rok wcześniej i koncernu Hyundai-Kia, który sprzedał ponad 28 procent samochodów mniej. Hiszpanie kupili w ubiegłym roku niespełna 700 tysięcy samochodów – najmniej od 1989 roku, gdy zaczęto prowadzić statystyki sprzedaży. 
