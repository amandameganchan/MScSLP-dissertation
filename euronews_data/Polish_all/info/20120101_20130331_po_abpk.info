# ORIG TITLE    Koniec kosmicznej misji Shenzhou IX . 
# ORIG CONTENT  Na Ziemię powrócił chiński statek kosmiczny Shenzhou IX, na którego pokładzie znajdowało się troje kosmonautów, w tym pierwsza chińska kosmonautka. Był to trzeci załogowy lot w historii chińskiego podboju kosmosu. Po trwającej trzynaście dni misji statek wylądował pomyślnie w Mongolii Wewnętrznej w północnej częsci Chin. Głównym celem tej podróży było ręczne połączenie dwóch statków na orbicie. Był to ważny etap w przygotowaniach do budowy chińskiej stacji kosmicznej.   Ten udany lot stanowi duży sukces dla chińskiego przemysłu kosmicznego. Premier Wen Jiabao nie krył zresztą entuzjazmu co do przyszłości technologii kosmicznych w jego kraju:   “To pokazuje, jak wielkie postępy poczyniły Chiny na drodze ku długim załogowym lotom kosmicznym” – powiedział szef rządu.   Władze Chin mają nadzieję, że do 2020 roku uda się zrealizować ich najważniejszy cel – budowę stałej stacji kosmicznej na orbicie Ziemi. 
