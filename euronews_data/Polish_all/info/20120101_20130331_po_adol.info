# ORIG TITLE    Samsung traci na słabości Apple . 
# ORIG CONTENT  Koreański producent sprzętu elektronicznego Samsung w czwartym kwartale ubiegłego roku sprzedał 63 miliony smartfonów, z których miał niemal 5 miliardów euro zysku. Mimo to cena akcji Samsunga spadła o 2,5 procent. To niższa strata niż w przypadku Apple’a, ale również odczuwalna. Przecena akcji wynika z zapowiedzi, że w tym roku zysk firmy może ucierpieć. Między innymi ze względu na przewidywania, że spadnie światowa sprzedaż smartfonów, ale także ze względu na ogólnoświatowe spowolnienie. Koreański koncern zapowiedział też, że nie zwiększy środków, jakie przeznacza na tworzenie nowych produktów. W ubiegłym roku Samsung sprzedał 213 milionów smartfonów, co stanowi ponad 30 procent rynku. Niespełna 20 procent rynku należało do Apple’a. Zaledwie co 20 smartfon pochodził z fabryki Nokii. Spadek sprzedaży produktów Apple paradoksalnie uderza również w Samsunga. A to dlatego, że w iPhonach i iPadach używane są mikroprocesory produkowane przez koreański koncern. Stąd właśnie ostrożne prognozy na obecny rok. 
