# ORIG TITLE    Akwarium z rekinami rozpada się w Chinach . 
# ORIG CONTENT  Niecodzienny i spektakularny wypadek w Szanghaju. Znajdujące się w jednym z tamtejszych centrów handlowych akwarium rozpadło się, a na klientów centrum wylały się setki metrów sześciennych wody. Szesnaście osób odniosło obrażenia, głównie z powodu szybko przemieszczających się szklanych części akwarium. Zalanych zostało również kilka sklepów. W akwarium można było podziwiać rekiny i żółwie. Większość z nich nie przeżyła. Władze wszczęły śledztwo, by wyjaśnić przyczyny wypadku. Według jednej z hipotez 15-centymetrowej grubości szyba akwarium mogła ustąpić z powodu panującej na zewnątrz niskiej temperatury. Dyrekcja centrum handlowego poinformowała, że nie zamierza zbudować w tym samym miejscu nowego akwarium. 
