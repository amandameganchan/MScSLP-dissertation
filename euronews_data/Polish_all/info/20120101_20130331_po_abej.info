# ORIG TITLE    Lagarde pod grecko-francuskim ostrzałem . 
# ORIG CONTENT  “Grecy powinni zacząć wreszcie płacić podatki” – te słowa wywołały prawdziwą burzę. Ich autorka, szefowa Międzynarodowego Funduszu Walutowego Christine Lagarde, pod naciskami wycofała się ze swojego stwierdzenia, ale gromy nie umilkły. “Muszę powiedzieć, że ton pani Lagarde był obraźliwy i nie do zaakceptowania” powiedział przywódca partii PASOK, Evangelos Venizelos. “Po wielu reakcjach, między innymi w internecie, pani Lagarde musiała skorygować swoje uwagi. Jestem zadowolony, że zrobiła to, bo widać, że bierze pod uwagę reakcję naszego dumnego kraju i dumnych ludzi”. Z kolei Alexis Cipras, szef Syrizy powiedział, że słowa Lagarde utwierdzają go w przekonaniu o konieczności renegocjacji umowy z MFW. Lagarde skrytykował również Jean-Luc Melenchon, z francuskiej partii Front Lewicy. “Jakim prawem ona tak mówi do Greków? Co ta kobieta wie o ich sytuacji? Dlaczego nie powie, że to greccy armatorzy i kapitaliści powinni płacić podatki, czego nie robią? Niech kościół grecki płaci podatki. Bo zwykli ludzie płacą. To skandaliczne słowa i moim zdaniem pani Lagarde powinna podać się do dymisji.” . Atak ze strony francuskiej lewicy jest w pełni zrozumiały. Lagarde została szefową MFW, dzięki poparciu między innymi byłego prezydenta Nicolasa Sarkozy’ego. Jej poprzednik, czołowy polityk Partii Socjalistycznej Dominik Strauss-Kahn, musiał pożegnać się ze stanowiskiem w ubiegłym roku, gdy oskarżono go o gwałt na pokojówce w Nowym Jorku. 
