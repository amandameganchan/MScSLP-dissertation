# ORIG TITLE    Izrael: dramatyczny przebieg pokojowego protestu . 
# ORIG CONTENT  To miał być pokojowy marsz w rocznice pierwszego społecznego protestu w Tel Awiwie. Nic nie wskazywało na tak dramatyczny przebieg wydarzeń. Jeden z uczestników oblał się benzyną i podpalił. 52-letni mężczyzna wykrzyczał, że zrobił to dlatego, że “został oszukany przez państwo Izrael”, które po tym, jak doznał wylewu, pozostawiło go samemu sobie, bez pomocy.     Mężczyzna trafił do szpitala, lekarze ocenili jego stan jako ciężki.   W niedzielę w stolicy Izraela odbędą się kolejne protesty. Od roku w Tel Awiwie organizowane są marsze w imię szeroko rozumianej sprawiedliwości społecznej. Stoi za nimi ruch J14 zainicjowany przez młoda dziewczynę. Ona, jako pierwsza, nie zgadzając się z wysokimi cenami nieruchomości rozbiła namiot w centrum Tel Awiwu. Potem dołączyły do niej kolejne osoby. Protestujący żądają powrotu do państwa opiekuńczego i sprzeciwiają się kapitalizmowi, nastawionemu tylko na sukces pojedynczych jednostek.                      . 
