# ORIG TITLE    Piłka jest okrągła, a faworytów jest trzech . 
# ORIG CONTENT  Do EURO 2012 zostały trzy miesiące. Z tego powodu w Warszawie spotkali się przedstawiciele UEFA i trenerzy drużyn narodowych. Odwiedzili nowo wybudowany Stadion Narodowy i omawiali swoje plany w związku ze zbliżającymi się mistrzostwami.   Selekcjonerzy ocenili także szanse swoich ekip na zwycięstwo w turnieju.    Trener Hiszpanów Vicente del Bosque ma nadzieję powtórzyć sukces z roku 2008 i sprawić, by jego drużyna jako pierwsza w historii zdobyła mistrzostwo Europy dwa razy z rzędu.    “Na razie hiszpański futbol dominuje. Liczę, że ten trend podtrzyma reprezentacja w swoich występach na Euro“ - powiedział del Bosque.   Dowodzeni przez Joachima Loewa Niemcy wywalczyli cztery lata temu na boiskach Austrii i Szwajcarii drugie miejsce. Na mistrzostwach, jak zawsze, wystąpią w roli faworytów.   W sięgnięciu po trzeci tytuł mistrzów Europy mogą przeszkodzić im będący ostatnio w wyśmienitej formie Holendrzy.   Choć po raz ostatni złote medale turnieju UEFA zdobyli w roku 1988, Oranje przystąpią do rywalizacji jako druga drużyna mundialu w RPA z ogromnym apetytem na sukces. 
