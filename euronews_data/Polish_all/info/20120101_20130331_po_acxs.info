# ORIG TITLE    Portugalczycy protestują przeciw podatkowym podwyżkom . 
# ORIG CONTENT  Portugalski rząd ogłosił plan budżetu na przyszły rok, zakładający przede wszystkim znaczną podwyżkę podatków, przy minimalnej redukcji wydatków państwa. To nie spodobało się Portugalczykom. Przed parlamentem zgromadziły się setki ludzi, którzy protestowali przeciw podnoszeniu obciążeń fiskalnych. Ludzie o najniższych pensjach będą musieli 28,5% swoich zarobków oddać państwu. Premier Portugalii Pedro Coelho tłumaczy, że nie miał wyboru. “W 2013 roku deficyt budżetowy wyniesie 7,5 miliarda euro, czyli około 4,5 procenta PKB. To limit zatwierdzony na posiedzeniu Eurogrupy i Ecofinu”. Jednak według ekonomistów, radykalny wzrost podatków może spowodować, że recesja jeszcze bardziej się pogłębi. Bezrobocie w Portugalii wynosi około 16%, a zadłużenie tego niewielkiego kraju przekroczyło już wartość jego rocznego PKB. Portugalia jest czwartym najbardziej zadłużonym krajem Europy i niewykluczone, że jako pierwsza skorzysta z pomocy Europejskiego Mechanizmu Stabilizacyjnego. 
