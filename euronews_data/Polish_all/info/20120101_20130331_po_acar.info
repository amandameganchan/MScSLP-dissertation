# ORIG TITLE    Londyn: strach przed olimpijskim paraliżem . 
# ORIG CONTENT  Londyńczycy muszą się liczyć z korkami. Wszystko przez nową organizację ruchu w stolicy Anglii.   Od środy funkcjonują w mieście wydzielone pasy, którymi będą przemieszczać się wyłącznie sportowcy, działacze  i VIP’y. To oznacza mniejszą przepustowość arterii komunikacyjnych i, tym samym, korki. Ograniczenia dotyczą około 50 km dróg. Oporni, którzy się do zmian nie zastosują muszą się liczyć z karami, sięgającymi 170 euro.   Londyn przygotował już dodatkowe połączenia kolejowe i uaktualnił rozkłady jazdy, ale zdaniem przyjezdnych, podróżowanie po stolicy wcale nie jest łatwe.   “Właśnie przyjechaliśmy metrem z lotniska Heathrow i było naprawę gorąco. Dosłownie i w przenośni. Powiedziano nam, że musimy zdążyć na ten kurs, bo nie wiadomo kiedy będzie następny. Tłumaczyli, że teraz wszystkie składy są na trasie” – relacjonują turyści z Arizony.     Na szturm przyjezdnych oficjalnie jest już gotowe londyńskie metro, najstarsze na świecie. Według szacunków, tylko w czasie olimpiady, do angielskiej stolicy zjedzie dodatkowe 4 miliony osób.     “Spójrzmy tylko na statystyki. Jeśli stajesz w obliczu najazdu milionów turystów, do tego trzeba doliczyć 17 000 sportowców i wszyscy oni chcą dojechać na miejsce na czas, musisz to wszystko perfekcyjnie zorganizować. Przecież do tego dochodzą też zwykli ludzie. Będzie na pewno tłoczno ale to jest w końcu olimpiada” – mówi Sebastian Coe, z londyńskiego Komitetu Organizacyjnego Igrzysk Olimpijskich.   Władze apelują do mieszkańców i turystów, by korzystali z komunikacji miejskiej i przeznaczali na podroż więcej czasu.        . 
