# ORIG TITLE    USA: alarm w Nowym Jorku . 
# ORIG CONTENT  Burmistrz miasta ostrzegł mieszkańców, przed burzą, która ma uderzyć we wschodnie wybrzeże USA. Alarm obowiązuje do czwartku. Niespełna tydzień temu gigantyczne szkody w tym samym regionie wyrządził huragan Sandy.     “Musimy zamknąć wszystkie miejskie parki, place zabaw i plaże. Tak będzie do czwartkowego popołudnia. Robimy to dla wspólnego bezpieczeństwa. Silny wiatr może łamać gałęzie i powalić kolejne drzewa. Groźne będą też wysokie fale. Stąd nasza decyzja. Nie chcemy niepotrzebnie absorbować służb ratunkowych, bo ktoś nierozsądny kąpał się w oceanie” – mówił Michael Bloomberg, burmistrz Nowego Jorku.       Według prognoz, nadciągający żywioł nie będzie tak groźny jak Sandy. Wiatr w porywach ma osiągać 80 km na godzinę. Nadal jednak istnieje ryzyko zalania niżej położonych terenów. Władze Nowego Jorku apelują do mieszkanców tych terenów by byli gotowi na możliwą ewakuację. W mieście trwa usuwanie szkód po przejściu Sandy. Dziesiątki tysięcy domów i firm ciągle nie ma prądu. 
