# ORIG TITLE    Izrael stawia nowy mur . 
# ORIG CONTENT    Izrael rozpoczął budowę muru wzdłuż granicy z Libanem. Władze w Tel Awiwie tłumaczą, że mur ma za zadanie poprawę bezpieczeństwa w jednym z przygranicznych miast. Wzdłuż całej granicy z Libanem biegnie już postawione przez Izraelczyków ogrodzenie.     Wysoki na kilka metrów mur o długości jednego kilometra ma chronić izraelską Metullę przed ostrzałem z libańskiej Kfar Kili. Armia Izraela zapewnia, że budowa muru przebiega we współpracy z siłami rozjemczymi ONZ i armią libańska.   Na południu kraju Izraelczycy stawiają ogrodzenie z drutem kolczastym na granicy z Egiptem biegnącej przez pustynię Synaj.   Najbardziej znaną, a zarazem wzbudzającą najwięcej kontrowersji sztuczną zaporą stawianą przez Izrael jest mur przebiegający przez rejon zachodniego brzegu Jordanu. Mimo opinii Międzynarodowego Trybunału Sprawiedliwości w Hadze o tym, że mur powstaje nielegalnie, Tel Awiw odmawia przerwania jego budowy.  . 
