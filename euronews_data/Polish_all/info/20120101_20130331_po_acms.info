# ORIG TITLE    Romney już oficjalnie kandydatem na prezydenta . 
# ORIG CONTENT  Mitt Romney jest już oficjalnie kandydatem Partii Republikańskiej w wyborach prezydenckich. Jego partyjni koledzy zgromadzeni na konwencji partyjnej na Florydzie są pewni, że Romney pokona w listopadzie Baracka Obamę. O tym, jakiego dobrego kandydata mają republikanie, przekonywała osoba, która go powinna znać najlepiej, czyli żona Ann. “Mówię to do wszystkich Amerykanów, którzy myślą, kto powinien być naszym następnym prezydentem. Nikt nie będzie ciężej pracować, nikt nie będzie bardziej dbać, nikt nie poruszy nieba i ziemi, tak jak zrobi to Mitt Romney, żeby nasz kraj stał się lepszym miejscem do życia”. W czasie republikańskiej konwencji w Tampie został przyjęty manifest, w którym członkowie partii apelują o cięcia podatkowe zmianę zasad reformy zdrowotnej wprowadzonej przez Obamę i ograniczenie aborcji. Według najnowszych sondaży wyborczych, obaj kandydaci cieszą się bardzo zbliżonym poparciem. W tej sytuacji szalę zwycięstwa na stronę jednego z kandydatów mogą przechylić niezdecydowani wyborcy, którzy do ostatnich dni kampanii będą przyglądać się wyborczej rywalizacji. 
