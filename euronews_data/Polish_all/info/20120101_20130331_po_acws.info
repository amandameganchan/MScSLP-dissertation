# ORIG TITLE    Włosi zapłacą mniej podatku dochodowego . 
# ORIG CONTENT  Obniżka podatków receptą na walkę z deficytem? Włoski rząd zdecydował o obniżeniu o 1 punkt procentowy podatku dochodowego płaconego przez najmniej zarabiających. W ten sposób gabinet Mario Montiego ulży nieco najbiedniejszym Włochom. Niższe podatki mogą też poskutkować wzrostem konsumpcji, co przełoży się na budżetowe zyski w innych dziedzinach. “Chcemy dać jasny sygnał, że wraz z dobrymi znakami zwiastującymi stabilizację narodowego budżetu, możemy zdecydować się na ulgę w podatku dochodowym”, powiedział premier Monti. To nie jedyna dobra wiadomość dla włoskich podatników. Rząd zrezygnował z kolejnej podwyżki VAT. Podatek, który został już raz podniesiony z 20 do 21 procent, miał znów wzrosnąć, gdyby finanse publiczne tego wymagały. Jednak gabinet Montiego zdołał znaleźć blisko 12-miliardowe oszczędności i przynajmniej przez najbliższe pół roku, stawka VAT pozostanie na dotychczasowym poziomie. 
