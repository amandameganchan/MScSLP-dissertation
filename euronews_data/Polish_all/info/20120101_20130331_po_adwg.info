# ORIG TITLE    Korea: wojna na słowa już się zaczęła . 
# ORIG CONTENT  Eskalacja pogróżek i wojennej frazeologii między obu państwami koreańskimi, w dzień po przyjęciu przez ONZ nowych sankcji przeciwko Pjongjangowi. Przywódca Korei Północnej Kim Dzong Un odwiedził w piątek jeden z oddziałów armii. Wypowiedział porozumienie o nieagresji z Koreą Południową. Zagroził wręcz, że unieważni akt zawieszenia broni, który położył kres wojnie na Półwyspie Koreańskim. Przy okazji wspomniał nawet o możliwości ataków na południowego sąsiada przy użyciu broni jądrowej. Na pogróżki odpowiedziała prezydent Korei Południowej Park Geun-hye. Oświadczyła, że jej kraj odpowie “stanowczo” na wszelkie prowokacje. Rzecznik Ministerstwa Obrony nie przebierał w słowach: . “Jeśli Korea Północna nas zaatakuje bronią jądrową, reżim Kim Dzong Una zostanie wymazany z mapy, i my się do tego przyczynimy”. W czwartek Rada Bezpieczeństwa ONZ przyjęła jednogłośnie rezolucję o nowych sankcjach przeciwko Korei Północnej. Była to odpowiedź na przeprowadzoną w tym kraju 12 lutego próbną eksplozję bomby atomowej. 
