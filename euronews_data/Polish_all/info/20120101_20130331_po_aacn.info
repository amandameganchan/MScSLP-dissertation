# ORIG TITLE    Belgia po katastrofie . 
# ORIG CONTENT  Ból, niezrozumienie i żałobne skupienie można odczuć na ulicach belgijskich miast po katastrofie autobusu, w której zginęły dzieci z dwóch szkół we Flandrii. W wypadku, który miał miejsce w Szwajcarii, w tunelu drogowym w pobliżu miasta Sierre, śmierć poniosło 22 dzieci i sześcioro dorosłych.   Szkoła w Lommel straciła 15 uczniów. Zginęło również 7 dzieci ze szkoły w Heverlee. Wszyscy skończyli właśnie narciarski pobyt w Alpach i wracali do domów.   Reporterka Euronews rozmawiała z mieszkańcami Heverlee. Młoda kobieta przyznaje, że boi się teraz o swoje dzieci:   “Już nigdy nie wyślę moich dzieci na szkolna wycieczkę. Wiem, że to niemądra reakcja, ale co robić, gdy nie można zapewnić bezpieczeństwa dzieciom.”    16-letni licealista zauważył wielkie poruszenie wśród mieszkańców miasta:   “Właśnie widziałem dwóch policjantów, którzy mieli łzy w oczach. To jest trudne dla wszystkich. To na pewno nie jest dobry dzień…”   Państwo belgijskie towarzyszy obywatelom w tych trudnych chwilach. Premier Elio di Rupo zapowiedział, że w kraju zostanie ogłoszona jednodniowa żałoba narodowa.   Ale już teraz każdy próbuje poradzić sobie na swój sposób z odczuciem pustki po dzieciach i szkolnych kolegach – poprzez rozmowy, kwiaty i rysunki. 
