# ORIG TITLE    Francja: debata telewizyjna przed drugą turą wyborów prezydenckich . 
# ORIG CONTENT    Ostatni pojedynek przedwyborczy między Francois Hollandem a Nicolasem Sarkozy’m odbędzie się dziś wieczorem w studiu francuskiej telewizji.   W ciągu swoich prawie 20-letnich karier politycznych obaj kandydaci mieli już okazję zmierzyć się w sześciu takich pojedynkach. Jednak, nawet jeśli obu kandydatom przyświeca ten sam cel, ta debata telewizyjna nie ma dla nich tej samej wagi. Hollande’owi, który pozostaje faworytem wyborców, chodzi o potwierdzenie swej znacznej przewagi. Natomiast Nicolas Sarkozy walczy o odwrócenie tej tendencji.   Oto co sadzą o dzisiejszej debacie Paryżanie:   “Będę oglądał debatę z ciekawości, ale prawdą jest, że wybór będzie zależał od treści wypowiedzi. Jeśli uda się uniknąć zbaczania na tematy populistyczne, takie jak Front Narodowy… Mam nadzieję, że Hollande będzie górą”.     “Móc zaobserwować zderzenie punktów widzenia jednych i drugich jest zawsze interesujące. Sądzę, że takie zderzenie opinii w rzeczywistości dużo mówi. Myślę, że Francois Hollande nie powiedział dotychczas zbyt dużo, a więc ciekawym może być przyparcie go do muru i zobowiązanie do powiedzenia tego, co zamierza zrobić”.   “Sądzę, że jest dużo wyborców, którzy wydają się nie wiedzieć jeszcze na kogo mają głosować. Być może bardziej niż kiedykolwiek debata telewizyjna ma szanse przechylić szalę w jedną lub drugą stronę”.     Aby przekonać wyborców do siebie, kandydaci dostali w sumie dwie i pół godziny. Jak szacują komentatorzy, debata zgromadzi rekordową liczbę ponad 20 milionów telewidzów.     . 
