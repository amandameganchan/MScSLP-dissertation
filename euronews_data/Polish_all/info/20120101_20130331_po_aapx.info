# ORIG TITLE    Również kościół w Grecji zaciska pasa . 
# ORIG CONTENT  W trudnych czasach, gdy od wszystkich Greków wymaga się poświęceń na ołtarzu publicznych finansów, obowiązku tego nie mogą unikać nawet duchowni. Państwo, które wypłaca pensje wszystkim duchownym, zastosowało cięcia budżetowe równiez w stosunku do nich. Zarobki księży zostały obniżone o 10 procent, podobnie jak zarobki wielu pracowników administracji. Wielu Greków postrzega swój kościół prawosławny jako instytucję uprzywilejowaną. Uważają, że kościół był dotąd zbyt rozrzutny. Z tą wizją nie zgadzają się duchowni. “Państwo nie ma już pieniędzy, by nam pomóc” – skarży się Ojciec Ignatius z kościoła Świętego Jerzego w Atenach. – “Przedtem państwo dawało nam trochę, to było minimum potrzebne do przeżycia. Ale dziś musimy radzić sobie sami: prosimy o pomoc parafian, wolontariuszy, wszystkich, którzy mogą nam pomóc.” . Przywódcy greckiego kościoła prawosławnego wiedzą, że muszą zgodzić się na ograniczenia finansowe jak wszyscy inni obywatele. Równocześnie jednak przypominają, że kościół odgrywa ważną rolę społeczną poprzez na przykład rozdawanie posiłków najuboższym. Są to działania, na które państwo nie może już sobie pozwolić. 
