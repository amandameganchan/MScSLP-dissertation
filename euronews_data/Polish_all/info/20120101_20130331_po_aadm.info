# ORIG TITLE    Damaszek w ogniu . 
# ORIG CONTENT  W stolicy Syrii doszło do bitwy między oddziałami opozycyjnej Wolnej Syryjskiej Armii, a wojskami rządowymi. Według informacji docierających z Damaszku, do najcięższych starć doszło w zachodniej dzielnicy miasta, al-Mezze. To najsilniej strzeżony obszar stolicy, gdzie mieszczą się ambasady, siedziba tajnej policji oraz rezydencje członków rządu i ich rodzin – między innymi szwagra Baszara al-Asada. Według relacji świadków, w nocy wyłączono latarnie, a policja zablokowała wiele ulic. Przez niemal całą noc słychać było strzały i serie z karabinów maszynowych. W ciągu całego weekendu, w starciach w stolicy kraju zginęło prawdopodobnie 27 osób, około 140 zostało rannych w samobójczych zamachach na budynki służb bezpieczeństwa, w pobliżu damasceńskiego placu Al-Tahrir. Eksplozje były odczuwalne w promieniu kilometra. W niedzielę doszło do dużej eksplozji w drugim pod względem wielkości mieście Syrii, Aleppo. Samochód-pułapka w dzielnicy mieszkaniowej zabił dwie osoby i ranił 30 innych. 
