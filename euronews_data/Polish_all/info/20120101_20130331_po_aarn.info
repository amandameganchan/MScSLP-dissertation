# ORIG TITLE    Holandia: Wilders chciał upadku rządu? . 
# ORIG CONTENT    Uwaga całej Holandii skupia się na osobie lidera Partii Wolności Geerta Wildersa, który sprzeciwił się rządowym planom wprowadzenia nowych oszczędności. Spowodowało to upadek gabinetu premiera Marka Rutte.    Obecnie najbardziej prawdopodobnym scenariuszem są przedterminowe wybory, ponieważ dotychczasowa koalicja straciła większość w parlamencie.   Polityczni komentatorzy są zdania, że wolta Wildersa ma na celu zdobycie w nich jak największej ilości głosów w obliczu rosnącej w Holandii rzeszy eurosceptyków.   Dymisja premiera Rutte spowodowała zamieszanie na rynkach, a dotychczasowa silna pozycja ekonomiczna Holandii stanęła pod znakiem zapytania.   Lider socjalistów Emile Roemer także liczy na jak najszybsze wybory, zaznaczając przy tym, że nad przyszłorocznym budżetem powinien pracować wciąż obecny rzad.    Holandia od dłuższego czasu naciskała na inne kraje Unii, by zmniejszyły deficyt budżetowy. Tymczasem holenderski deficyt ma sięgnąć w przyszłym roku 4,7% PKB.   By tego uniknąć potrzebne są oszczędności w wysokości 15 miliardów euro.    Według źródeł zbliżonych do rządu, Wilders wycofał swoje poparcie dla planu Ruttego, gdy porozumienie było już blisko. 
