# ORIG TITLE    Prezydent Egiptu wzywa syryjską opozycję do zjednoczenia przeciw rządowi . 
# ORIG CONTENT  Prezydent Egiptu, Mohamed Mursi przyjechał na szczyt państw niezaangażowanych do Iranu. To pierwsza wizyta głowy egipskiego państwa w Iranie od czasów rewolucji islamskiej sprzed 33 lat.   W czasie swojego przemówienia Mursi skrytykował władze Syrii i wezwał opozycję do zjednoczenia przeciw rządowi. W proteście przeciw wystąpieniu Egipskiego prezydenta, salę opuściła delegacja Syrii.   “Jest moralnym obowiązkiem stanąć wraz z Syryjczykami przeciwko ciemiężącemu ich rządowi, który utracił swoją legitymację”, powiedział egipski prezydent. “To jest polityczna i strategiczna konieczność. Wynika ona z naszej wiary w nową, niezależną Syrię i wszyscy powinniśmy wyrazić nasze pełne poparcie dla walki tych, którzy domagają się wolności i sprawiedliwości w Syrii”.   Mursi stwierdził również, że tylko ingerencja międzynarodowa może zakończyć rozlew krwi w Syrii. Zaproponował by stworzyć w tym celu grupę kontaktową w skład której miałyby wejść Egipt, Iran, Turcja i Arabia Saudyjska.   Ruch Państw niezaangażowanych powstał w okresie zimnej wojny i skupiał kraje, które nie opowiadały się ani po stronie NATO, ani bloku komunistycznego. 
