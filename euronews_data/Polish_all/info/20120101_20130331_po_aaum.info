# ORIG TITLE    Afera podsłuchowa: Według komisji parlamentarnej R. Murdoch nie powinien stać na czele międzynarodowego koncernu medialnego . 
# ORIG CONTENT  “Rupert Murdoch świadomie ignorował to, co działo się w jego przedsiębiorstwach i gazetach. Nie nadaje się do sprawowania kierowniczej funkcji w wielkim międzynarodowym koncernie prasowym” – takie orzeczenie wydała komisja brytyjskiego parlamentu, która przez dziewięć miesięcy prowadziła dochodzenie w sprawie afery podsłuchowej w tabloidzie “News of the World”. Dziennik został zamknięty w lipcu ubiegłego roku. “Pisma “News of the World” i “News International” regularnie okłamywały komisję co do zasięgu i prawdziwej natury śledztw, jakie rzekomo prowadziły, korzystając z posłuchów telefonicznych” – powiedział przewodniczący komisji John Whittingdale. Raport komisji będzie teraz przedmiotem debaty w Parlamencie. Może on zaszkodzić rządowi Davida Camerona, krytykowanemu za zbyt bliskie kontakty z koncernem Murdocha. Osobne dochodzenie w sprawie afery podsłuchowej prowadzi Ofcom, państwowy organ nadzorujący rynek medialny. To śledztwo może doprowadzić do odebrania koncesji kierowanemu przez Ruperta Murdocha koncernowi BSkyB. 
