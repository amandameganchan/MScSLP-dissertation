# ORIG TITLE    O Syrii na forum anty-terrorystycznym i forum gospodarczym . 
# ORIG CONTENT  W Turcji, w Stambule odbywa się Globalne Forum Anty-terrorystyczne. Jednym z głównych jego tematów jest wojna domowa w Syrii. O powstrzymanie przemocy apelowała amerykańska sekretarz stanu. “Jesteśmy gotowi, by pracować z każdym krajem, włącznie ze wszystkimi członkami Rady Bezpieczeństwa, i będziemy współpracować tak długo, jak długo druga strona zgodzi się, że Assad i jego rząd musi zrobić miejsce dla nowej, demokratycznej Syrii”, zadeklarowała Hillary Clinton. Forum ma za zadanie zjednoczenie tradycyjnie sojuszniczych państw zachodnich z krajami muzułmańskimi, które chcą przeciwdziałać terroryzmowi. Jednak ostatnie masakry, jakie mają miejsce w Syrii, powodują, że spory czas konferencji poświęcono sąsiadowi Turcji. Korespondencyjna odpowiedź na słowa Clinton, padła na szczycie Szanghajskiej Organizacji Współpracy, z ust chińskiego wiceministra spraw zagranicznych. “W kwestii Syrii, pozycja Chin i Rosji jest jasna”, powiedział Cheng Guoping. “Jesteśmy przeciwko jakiejkolwiek interwencji z zewnątrz. Uważamy, że kwestię Syryjską powinni rozwiązać sami Syryjczycy”. Moskwa dodaje, że zaakceptuje odsunięcie Assada od władzy tylko pod warunkiem, że będzie to suwerenna decyzja mieszkańców Syrii. 
