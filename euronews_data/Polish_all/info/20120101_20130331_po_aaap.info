# ORIG TITLE    Bruksela zbada hiszpański deficyt . 
# ORIG CONTENT  Inspektorzy z Brukseli sprawdzą stan deficytu budżetowego Hiszpanii, potwierdzili przedstawiciele Komisji Europejskiej. Madryt ogłosił w ubiegłym tygodniu, że deficyt budżetowy będzie wyższy niż wcześniej ustalono. W ubiegłym roku miał wynieść 6 procent, a w tym 4,4%. Tymczasem ubiegły rok Hiszpania zakończyła stratą 8,5%, a tegoroczna dziura sięgnie 5,8%. Premier Hiszpanii Mariano Rajoy zapewnia, że celem na 2013 rok jest, zgodnie z paktem fiskalnym, deficyt na poziomie 3%. Komisja Europejska sprawdzi realizację umów przez Hiszpanów. Premier Rajoy może dostać zgodę na przekroczenie deficytu, ze względu na wysokie bezrobocie w kraju, a także dużo niższy wzrost PKB. Ekonomiści przewidują, że zamiast wzrostu na poziomie 2,3%, hiszpańska gospodarka skurczy się o 1%. 
