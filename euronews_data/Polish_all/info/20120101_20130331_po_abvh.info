# ORIG TITLE    ONZ chce prawdy o masakrze w Syrii . 
# ORIG CONTENT  Obserwatorzy Narodów Zjednoczonych zbadają sprawę masakry w syryjskiej wiosce Tremseh. Według opozycji, rządowe siły wsparte przez milicję szabiha zamordowały tam w czwartek ponad 200 osób.     Według informacji ONZ, syryjskie siły uniemożliwiły obserwatorom dotarcie do wioski. Ci, zostali zatrzymani i zawróceni 6 km od miejsca masakry.    Nie ma żadnych oficjalnych informacji na temat dokładnej liczby zabitych oraz sposobu w jaki zginęli. Jedynymi dowodami są amatorskie filmy umieszczane w sieci. Widać na nich dziesiątki ciał owiniętych w całuny.   Rosja potępiła atak ale cały czas nie zgadza się na podjęcie zdecydowanych kroków przeciwko reżimowi Baszara al- Assada. Nie zgadza się też na nałożenie na Syrię sankcji.   Mimo to, rzecznik Narodowej Rady Syryjskiej, George Sabra, krytykuje Rosje – “Możemy równie dobrze oskarżyć Moskwę o masakrę w wiosce Tremseh i o inne podobne masakry. Teraz również Rosja jest częścią tego problemu, bo przez takie zachowanie nie proponuje żadnego rozwiązania. Oczywistym jest, że zostały naruszone dobre relacje między Syrią a Rosją”.     Organizacja Narodów Zjednoczonych potwierdziła, że rządowe siły przeprowadzając atak wykorzystały helikoptery i czołgi. Tym samym,  Syria, po raz kolejny, złamała warunki kwietniowego porozumienia ze specjalnym wysłannikiem ONZ i Ligi Arabskiej Kofim Annanem.    Annan na informację o dokonaniu kolejnej masakry zareagował bardzo ostro. W poniedziałek spotka się w tej sprawie z szefem rosyjskiej dyplomacji Sergiejem Ławrowem.     . 
