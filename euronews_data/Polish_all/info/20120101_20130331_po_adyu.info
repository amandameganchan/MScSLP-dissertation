# ORIG TITLE    Francuska prawica oburzona po postawieniu Sarkozy’ego w stan oskarżenia . 
# ORIG CONTENT  Według otoczenia Nicolasa Sarkozy’ego były prezydent Francji jest zszokowany faktem, że postawiono go w stan oskarżenia. Podobnie reaguje zresztą jego partia UMP, bo decyzja sędziego może bardzo utrudnić ewentualny powrót Sarkozy’ego na scenę polityczną. Dlatego jego najbliżsi współpracownicy ostro atakuje sędziego, który oskarża polityka o wyłudzenie pieniędzy od miliarderki Liliane Bettencourt. Jednak opinie spotkanych przez nas na ulicy Paryżan są znacznie bardziej wyważone: . “Dziś niestety wszyscy politycy są bardziej lub mniej skorumpowani i to jest smutne. Uważam też, że chodzi tu o porachunki. Lewica działa przeciwko prawicy a prawica działa przeciwko lewicy.” . “To jest logiczne. Myślę, że nie ma dymu bez ognia. Z drugiej strony trzeba uważać, bo istnieje wciąż pojęcie domniemania niewinności, to prawda…” . “Może trochę uwzięli się na pana Sarkozy’ego, który zapowiedział swój powrót do polityki. To będzie może kolec w stopie pana Sarkozy’ego, gdy będzie chciał powrócić na scenę.” . Nicolas Sarkozy jest podejrzewany o wykorzystanie psychologicznej słabości Liliane Bettencourt, głównej akcjonariuszki koncernu kosmetycznego L’Oréal, by uzyskać od niej pieniądze na finansowanie jego kampanii wyborczej w 2007 roku. Nasz paryski korespondent Gianni Magi podsumowuje: . “Już po raz drugi jeden z byłych prezydentów Francji jest postawiony w stan oskarżenia. W 2007 roku Jacques Chirac był oskarżony o nielegalne finansowanie etatów pracowników swojej partii przez władze miejskie Paryża, gdy był merem stolicy. Został skazany na dwa lata więzienia z zawieszeniem”. 
