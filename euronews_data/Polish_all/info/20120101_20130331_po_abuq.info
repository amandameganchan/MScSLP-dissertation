# ORIG TITLE    Wielki powrót Silvio Berlusconiego? . 
# ORIG CONTENT    Współpracownicy byłego premiera Włoch Silvio Berlusconiego namawiają go do powrotu do wielkiej polityki.     Nowy szef partii Lud Wolności chciałby, żeby Berlusconi wystartował w nadchodzących wyborach parlamentarnych i powalczył o fotel premiera.   Według dziennika Corriere della Sera decyzje w tej sprawie zostały już podjęte. Były premier będzie walczył o stanowisko szefa rządu po odejściu z urzędu Mario Montiego.   “Berlusconi nigdy nie odszedł z polityki i jest tym, który może zjednoczyć rożne ugrupowania w centroprawicową koalicję” – przekonuje Gaetano Quagliariello z Ludu Wolności.    “Jeśli te doniesienia się potwierdzą, Włosi przyjmą je z radością. To powrót na pierwszą linię polityki” – mówi szefowa Partii Demokratycznej Rosy Bindi.   Bindi dodaje, że nie obawia się przegranej z partią Berlusconiego. To jej ugrupowaniu sondaże dają obecnie największe szanse na zwycięstwo w wyborach.   Jednak według innych sondaży powrót Berlusconiego do aktywnego uprawiania polityki może potroić ilość głosów oddanych na jego partię. 
