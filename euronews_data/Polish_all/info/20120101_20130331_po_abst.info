# ORIG TITLE    Wspólnota międzynarodowa wyda 16 miliardów dolarów na pomoc dla Afganistanu . 
# ORIG CONTENT  Takie zobowiązanie podjęli w niedzielę uczestniczący w konferencji w Tokio przedstawiciele 80 krajów. Suma 16 miliardów ma zostać wydana do roku 2015.    Znaczna część tej sumy będzie przeznaczona na wydatki związane z utrzymaniem bezpieczeństwa. Są to jednak w dużej mierze sumy już wcześniej obiecane Kabulowi. Poświęcona Afganistanowi konferencja w Tokio to przede wszystkim okazja do omówienia kwestii pomocy dla tego kraju po wyjeździe zagranicznych wojsk. W spotkaniu uczestniczył między innymi sekretarz generalny ONZ: . “Jesteśmy w punkcie zwrotnym historii Afganistanu. Jego dotychczasowe uzależnienie od zagranicznej pomocy pozwoliło na zakorzenienie się instytucji państwa. Teraz państwo przejdzie do normalnych stosunków ze swoją ludnością i ze swoimi partnerami zagranicznymi” – powiedział Ban Ki-moon. Jednakże owi zagraniczni partnerzy są coraz bardziej zmęczeni wydawaniem miliardów dolarów bez widocznych rezultatów. Administracja jest uważana za skorumpowaną, gospodarka pogrąża się w stagnacji, a ludność żyje w dalszym ciągu w nędzy i w poczuciu zagrożenia. Ostatni przykład: w tę niedzielę czternastu cywilów zginęło w eksplozji dwóch ładunków wybuchowych na południu kraju. 
