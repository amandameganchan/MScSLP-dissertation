# ORIG TITLE    Zamach w Damaszku destabilizuje rząd Syrii . 
# ORIG CONTENT  Assef Chawkat, wiceminister obrony i równocześnie szwagier Baszara Al-Assada, zginął w zamachu w Damaszku. W tym samym zamachu śmierć poniósł również generał Daoud Rajha, minister obrony. Obaj politycy są pierwszymi zabitymi od początku syryjskiej rewolty wysokimi przedstawicielami reżimu.    W zamachu obrażenia odniósł między innymi minister spraw wewnętrznych Mohammad Ibrahim Al Chaar, a także szef syryjskiego wywiadu.   Zamachu dokonano podczas zebrania w pilnie strzeżonym budynku państwowej służby bezpieczeństwa. Sprawca, który zginął w eksplozji, nie został jak dotąd zidentyfikowany. W chwili eksplozji przebywał on w sali obrad i tam odpalił ładunek wybuchowy.   Jak dotąd dwie organizacje – islamiści i Wolna Armia Syryjska – ogłosiły się sprawcami zamachu.   Śmierć dwóch wysoko postawionych członków władz syryjskich jest poważnym ciosem zadanym reżimowi Baszara Al-Assada.   Walki trwają również w innych dzielnicach Damaszku. Od czterech dni mają miejsce ostre starcia między oddziałami wiernymi reżimowi a Wolną Armią Syryjską.    Stolica Syrii była dotąd uważana za twierdzę nie do zdobycia. Jednak rebelianci są zdeterminowani, by pokazać, że ta sytuacja zmienia się.  . 
