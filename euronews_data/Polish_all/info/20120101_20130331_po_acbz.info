# ORIG TITLE    Tokio: przeciwnicy elektrowni atomowej otoczyli parlament . 
# ORIG CONTENT  Dziesiątki tysięcy japońskich przeciwników energii jądrowej wyszły w niedzielę na ulice Tokio. Protestujący przeszli do siedziby parlamentu i otoczyli budynek. Podobne demonstracje odbywają się w Japonii co tydzień już od wielu miesięcy. Po katastrofie w elektrowni w Fukuszimie rząd nakazał wyłączenie wszystkich reaktorów w kraju. Ostatnio jednak dwa z nich zostały ponowni uruchomione. Mówi jedna z działaczek uczestniczących w demonstracji: “Nie pozwolimy, by oni ponownie uruchomili te reaktory. Chcemy, by rząd to naprawdę zrozumiał”. I jeszcze wypowiedź innej demonstrantki: “Ta mobilizacja dotyczy nie tylko energii jądrowej. Ona odzwierciedla gniew ludzi wobec fundamentalnych problemów społeczeństwa i pokazuje, jak bardzo władze ignorują opinię publiczną. Ludzie są rozgniewani i mają tego dosyć”. Akcje protestacyjne na japońskich ulicach przeradzają się stopniowo w działania polityczne. Powstała własnie nowa partia o profilu ekologicznym, która zamierza wystawić kandydatów w najbliższych wyborach parlamentarnych, które odbędą się najpóźniej za rok. 
