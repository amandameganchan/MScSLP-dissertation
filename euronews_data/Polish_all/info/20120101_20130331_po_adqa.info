# ORIG TITLE    Izrael nie przyznaje się do ataku na syryjską instalację wojskową . 
# ORIG CONTENT  Nie ma potwierdzenia, że to właśnie izraelskie lotnictwo zbombardowało wojskowe centrum naukowe w Syrii w regionie Damaszku. Tak twierdzi jednak armia syryjska. Rząd Izraela zachowuje jak dotąd milczenie w tej sprawie. Według władz syryjskich do nalotów miało dojść niedaleko miasta Jamraya, w pobliżu granicy z Libanem. Ale do ataku przyznają się również rebelianci syryjscy. Reżim Baszara al-Assada wydał komunikat regularnej armii syryjskiej, który informuje o śmierci dwóch osób i o kilku rannych. Według wojskowych pociski zniszczyły częściowo jeden budynek. Najwięcej o tym przypisywanym Izraelowi bombardowaniu mówią reżim syryjski i islamistyczny ruch libański Hezbollah. Liczni obserwatorzy uważają, że atak mógł być ostrzeżeniem pod adresem rządu Syrii, by nie dostarczał broni Hezbollahowi. Broń ta służy organizacji do ostrzeliwania terytorium Izraela. 
