# ORIG TITLE    Amerykańskie wybory za niespełna 2 tygodnie . 
# ORIG CONTENT  Skończyły się schody, zaczął się marsz po zwycięstwo? Zwolennicy amerykańskiego prezydenta Baracka Obamy są pewni, że ich faworyt pozostanie gospodarzem Białego Domu przez kolejne cztery lata. Sam prezydent też jest w dobrym nastroju. Spokój zmącony nieudaną pierwszą debatą telewizyjną, wrócił po kolejnych dwóch starciach z kandydatem republikanów. “Możecie wybrać cofnięcie się w czasie o 50 lat dla imigrantów, gejów i kobiet, albo możecie zdecydować, czy pozostaniemy otwartym, hojnym państwem, w którym nie ważne kim jesteś, ani jak wyglądasz, skąd pochodzisz, ani kogo kochasz, możesz działać i zawsze znajdziesz miejsce w amerykańskiej rodzinie. To jest to, o co teraz walczymy”, mówił Obama w czasie spotkania ze swoimi wyborcami. Republikański kandydat Mitt Romney zarzuca Obamie, że nie ma żadnego planu na swoją prezydenturę. “Atakowanie mnie nie jest programem. Prezydencie – mamy za sobą cztery debaty, trzy między nami i jedna wiceprezydencka. Nie usłyszeliśmy programu prezydenta. Dlatego jego kampania zaczyna tonąć, a nasza płynie całą naprzód”. Do wyborów zostały niespełna dwa tygodnie. Obaj główni kandydaci poświęcą je na wizyty w stanach, w których pojedyncze głosy mogą zadecydować o losie listopadowych wyborów. 
