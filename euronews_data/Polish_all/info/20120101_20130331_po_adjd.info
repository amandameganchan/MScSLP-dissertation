# ORIG TITLE    USA: pozostało kilka godzin, by uniknąć tak zwanego “klifu fiskalnego” . 
# ORIG CONTENT  Za kilka godzin Stanom Zjednoczonym grozi bolesne zderzenie z tak zwanym “murem budżetowym”, zwanym również “klifem fiskalnym”. Demokraci i republikanie wciąż nie mogą dojść do porozumienia w sprawie przyszłorocznego budżetu. Rozmowy będę trwać nawet, rzecz wyjątkowa, w ostatni dzień roku. Będą się toczyć w Senacie.   Mówi szef republikańskiej opozycji w Senacie Mitch McConnell: . “Nie ma żadnej sprawy, w której nie można by znaleźć rozwiązania. Ale tu brakuje dobrej woli, prawdziwego zainteresowania i odwagi”. Inaczej analizuje tę sytuację przywódca demokratów w amerykańskim Senacie: . “Jesteśmy gotowi do trudnych ustępstw, by znaleźć zrównoważone porozumienie. Nie możemy jednak zlikwidować istotnej części pomocy socjalnej tylko po to, by osiągnąć porozumienie, zwłaszcza gdy takie porozumienie dało by więcej przywilejów bogatym”. Jeśli obie strony nie porozumieją się, w przyszłym roku zostaną automatycznie wprowadzone w życie drastyczne podwyżki podatków i cięcia wydatków budżetowych. Dla wielu Amerykanów ostatni dzień roku może być w związku z tym bardzo nieprzyjemny. 
