# ORIG TITLE    Rusza proces DSK w Nowym Jorku . 
# ORIG CONTENT  Rozpoczyna się proces cywilny, w którym nowojorska pokojówka Nafissatou Diallo oskarża Dominika Strauss-Kahna o napastowanie seksualne.   Zarzuty w procesie karnym przeciw byłemu szefowi Międzynarodowego Funduszu Walutowego zostały oddalone we wrześniu ubiegłego roku. Prokuratorzy uznali, że zeznania Diallo nie są wiarygodne.   Prawnicy DSK oskarżają Diallo o kierowanie się chęcia zysku. Prawnicy Diallo z kolei starają się powiązać nowojorską sprawę z tzw. aferą “Carlton”, w której Strauss-Kahn oskarżony jest o stręczycielstwo.    “Adwokaci pani Diallo będą się starać udowodnić za pomocą sprawy z Lille, że pan Strauss-Kahn ma ogólnie problemy na tle seksualnym w kontaktach z kobietami. Prawnicy pana Strauss-Kahna zrobią wszystko, by przekonać sąd, że sprawa z Lille nie ma znaczenia w procesie” – mówi ekspert prawa francuskiego i amerykańskiego Christopher Mesnooh.    We Francji Dominik Strauss-Kahn jest oskarżony o stręczycielstwo. Afera “Carlton” bierze swoją nazwę od hotelu w mieście Lille, gdzie miały odbywać się orgie z udziałem DSK.   Były szef Międzynarodowego Funduszu Walutowego przynał się do uczestniczenia w imprezach w Lille, ale zaprzeczył jakoby wiedział, że kobiety, z którymi się zadawał, były prostytutkami. 
