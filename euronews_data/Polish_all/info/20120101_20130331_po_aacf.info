# ORIG TITLE    Miejsce w hotelu na wagę olimpijskiego złota . 
# ORIG CONTENT  Do rozpoczęcia Igrzysk Olimpijskich w Londynie pozostało 4,5 miesiąca. Wraz z sekundami upływającymi na wielkim zegarze w centrum miasta, znikają miejsca w londyńskich hotelach, a ceny za te, które pozostały, wciąż rosną. Chociaż zdaniem managerów z branży hotelarskiej, liczba turystów w Londynie nie będzie odbiegać od normy. “Myślę, że za hotel trzeba zapłacić więcej, ale nie sądzę, żeby to było spowodowane przez olimpiadę”, powiedział Gareth Banner, manager jednego z hoteli reporterowi Euronews. “Pojawiają się głosy, że to działania spekulacyjne, ale wcale nie uważam, że wzrost cen jest sztucznie wywyływany. W wielu hotelach są zarezerwowane miejsca dla gości londyńskiego komitetu organizacyjnego igrzysk, których cena została ustalona wiele lat temu i ta cena jest utrzymana”. Jednak według portalu internetowego badającego ceny hoteli, w niektórych przypadkach doszło do dwukrotnego wzrostu opłaty za pokój. “W centrum Londynu cena za hotel wzrosła o ponad 100 procent w porównaniu z ubiegłym rokiem”, mówi David Roche z hotels.com. “A jednocześnie jest w tych hotelach już niewiele miejsc. Dlatego radzimy kibicom sportowym, żeby nie zwlekali i rezerwowali miejsca w hotelach już teraz. Można też myśleć o rezerwacjach w zachodniej części miasta, gdzie jest taniej”. Złośliwi twierdzą, że wobec ograniczonej liczby miejsc w hotelach i wysokich cenach, określenie “złoto olimpijskie” może nabrać nowego znaczenia – ceny, jaką trzeba zapłacić za nocleg. 
