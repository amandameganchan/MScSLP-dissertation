# ORIG TITLE    Grecja przygotowuje się do wyborów . 
# ORIG CONTENT    Choć nad Grecją świeci słońce, oblicza większości Greków są wyjątkowo chmurne. W niedziele oddadzą oni głosy na swoich kandydatów w wyborach parlamentarnych. Rzecz w tym, że spora część społeczeństwa ma serdecznie dość wszelkiej maści polityków, których obwinia się za katastrofalną sytuację ekonomiczną kraju.   “Dwie największe partie zgodnie mówią, że przyszłością Grecji jest mierzenie się z coraz większymi przeszkodami. To droga do katastrofy, a nie dobrobytu!”   “Niby czemu miałbym głosować na tych złodziei. Może zagłosuję na jakaś małą partię, ale nie na jedną z dwóch głównych. Kiedyś wybrałbym PASOK, ale dziś już nie” – mówią mieszkańcy Aten.   Niechęć Greków do polityków sprawiła, że nowoczesna technologia jest w zasadzie jedynym sposobem na dotarcie do wyborców.   “Nie możemy rozmawiać z nimi twarzą w twarz, bo oni nie chcą nas widzieć. Według nich wszyscy politycy są skorumpowani. Dlatego musimy dotrzeć do najmłodszych wyborców, zmotywować ich do głosowania” – przekonuje Panagiotis Haskos z konserwatywnej partii Nowa Demokracja.   Nowy parlament wyłoni rząd, który zastąpi dotychczasowy gabinet jedności narodowej, którego głównym zadaniem było wdrożenie kontrowersyjnych reform gospodarczych.   Jedynie dwie największe partie Grecji opowiadają się za kontynuowaniem niepopularnych reform. 
