# ORIG TITLE    Druga rocznica tragicznej akcji Izraela przeciw Flotylli Wolności . 
# ORIG CONTENT  Statek Mavi Marmara, który został zniszczony dwa lata temu w czasie ataku izraelskich wojsk, jest już naprawiony. W czwartek na pokład wpuszczono gości, a wkrótce jednostka wróci do Flotylli wolności i będzie przekazywać pomoc dla Strefy Gazy, tak jak przed izraelskim atakiem. Szef organizacji zajmującej się pomocą humanitarną tłumaczy, co zrobiono na statku przez dwa lata. Jak można zobaczyć, Mavi Marmara jest odnowiona i naprawiona. Wszystko się zmieniło i nic się nie zmarnuje. Zwiększyliśmy pojemność i jeśli Bóg pozwoli, wznowimy działania. Jednym z nowych elementów statku jest plakat ze zdjęciami dziewięciu tureckich aktywistów, którzy zginęli w ataku dwa lata temu. W ostatnich dniach turecki sąd zatwierdził zaoczny akt oskarżenia przeciw izraelskim dowódcom akcji, każdemu z nich grozi dziewięciokrotne dożywocie. Izrael nie skomentował decyzji tureckiego sądu. Wcześniej w tej sprawie głos zabrała ONZ. Jej zdaniem Izrael miał prawo użyć siły, jednak w akcji została ona użyta nadmiernie. 
