# ORIG TITLE    Grenlandia: gigantyczna góra lodowa oderwała się od lodowca Petermann . 
# ORIG CONTENT  Góra lodowa o powierzchni dwa razy większej niż Manhattan, oderwała się od lodowca Petermann na północnym zachodzie Grenlandii. Jest to już drugie wydarzenie o podobnej skali w ciągu ostatnich dwóch lat. Zjawisko zostało wykryte dzięki satelitarnym zdjęciom amerykańskiej agencji kosmicznej NASA. Pierwsze pęknięcia lodu w tym miejscu zostały zauważone już przed kilku laty. Lodowiec Petermann łączy lodową skorupę Grenladii z Oceanem Arktycznym. Jest on pilnie obserwowany o tej porze roku, ponieważ przemieszczające się góry lodowe mogą stanowić zagrożenie dla platform wydobycia ropy naftowej. Każdego roku od lodowców odrywają się tysiące gór lodowych. Jednakże eksperci niepokoją się przyśpieszeniem tego zjawiska na lodowcu Petermann. 
