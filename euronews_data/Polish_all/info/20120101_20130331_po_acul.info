# ORIG TITLE    Aresztowanie autora filmu “Niewinność muzułmanów” . 
# ORIG CONTENT  Aresztowany został mężczyzna, któremu udało się wyprowadzić na ulice setki tysięcy muzułmanów niemal na całym świecie. Jego obrazoburczy film “Niewinność muzułmanów” sprowokował falę manifestacji i aktów przemocy. Ich ofiarą padł między innymi ambasador Stanów Zjednoczonych w Libii. Nakoula Basseley Nakoula został zatrzymany w Los Angeles z powodu nie przestrzegania zobowiązań nałożonych nań po warunkowym zwolnieniu z więzienia. Przed dwoma laty został on skazany za przestępstwa finansowe. Sąd nie zaakceptował teraz zwolnienia za kaucją. Arabska wersja jego 14-minutowego filmu “Niewinność muzułmanów”, w którym autor ośmiesza osobę proroka Mahometa, wywołała nie tylko oburzenie w krajach muzułmańskich, ale również zakłopotanie władz Stanów Zjednoczonych i krajów Europy. Zarówno oburzenie muzułmanów, jak i zakłopotanie polityków, wzrosły jeszcze bardziej, gdy we wrześniu francuski tygodnik satyryczny “Charlie Hebdo” opublikował karykatury Mahometa. 
