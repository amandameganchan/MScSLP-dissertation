# ORIG TITLE    Nowy iPhone – hit, czy rozczarowanie? . 
# ORIG CONTENT  Apple zaprezentowało nowego iPhona – tym razem oznaczonego cyfrą 5. Pierwsze modele w sklepach dostępne będą od piątku, choć klienci w Polsce będą musieli poczekać o dwa tygodnie dłużej. Nowy smartfon będzie najcieńszym telefonem na świecie, jest o 18% cieńszy od swojego poprzednika. Jest także lżejszy. I, co oczywiste, internetowy, co według Scotta Sutherlanda, dyrektora zarządzającego firmą Wedbush Securities może mieć kluczowe znaczenie. “Trzeba wspomnieć o dwóch rzeczach – po pierwsze technologia LTE, umożliwiająca transfer z prędkością nawet 100 megabitów na sekundę, o której konkurencja dopiero zaczyna mówić, a po drugie rozmiar ekranu. Nie jest to wprawdzie największy ekran wśród smartfonów, ale zmniejsza dystans między Apple i konkurencją”. iPhone 5 może pochwalić się 4-calowym wyświetlaczem, na którym obraz ma być dużo bardziej wyraźny niż w przypadku wcześniejszych, 3,5-calowych ekranów. Mimo tych wszystkich nowości, eksperci sceptycznie oceniają pierwszego iPhona wyprodukowanego po śmierci założyciela Apple, Steve’a Jobsa. 
