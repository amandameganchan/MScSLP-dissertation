# ORIG TITLE    Turcja: 8 żołnierzy zabitych w ataku PKK . 
# ORIG CONTENT  Co najmniej 8 tureckich żołnierzy zginęło w potyczce z partyzantami Partii Pracujących Kurdystanu (PKK). Do zdarzenia doszło na południowym wschodzie kraju, w pobliżu granicy z Irakiem i Iranem.   Tureckie władze poinformowały o 15 innych rannych żołnierzach w prowincji Hakkari.   Prawdopodobnie tureckie oddziały zostały ostrzelane przez kurdyjskich partyzantów, którzy zaatakowali posterunek graniczny i szybko wycofali się do Iraku, gdzie posiadają swoje bazy.   Szacuje się, ze Partia Pracujących Kurdystanu dysponuje kilkoma tysiącami żołnierzy w górskim rejonie na granicy iracko-tureckiej. Organizacja jest uznawana przez Turcję, Stany Zjednoczone i Unię Europejską za zbrojne ugrupowanie terrorystyczne. 
