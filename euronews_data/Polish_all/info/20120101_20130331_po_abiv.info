# ORIG TITLE    Libia: wysłannicy trybunału haskiego oskarżeni o szpiegostwo . 
# ORIG CONTENT    Międzynarodowy Trybunał Karny w Hadze domaga się niezwłocznego uwolnienia swoich pracowników zatrzymanych libijskim mieście Zintan przez tamtejszych partyzantów.   Australijska adwokat Melinda Taylor wraz z trzema współpracownikami została oskarżona przez Libijczyków o próbę przemycenia sprzętu szpiegowskiego i podejrzanych dokumentów.      Wysłannicy Trybunału zabiegali o spotkanie z przetrzymywanym przez niedawnych rebeliantów synem Muammara Kadafiego, Saifem al-Islamem.   Libijski prawnik Ahmed al-Jehani, który zajmuje się sprawą syna obalonego dyktatora powiedział, że w trakcie rutynowej kontroli w bagażu delegacji zostały odnalezione dokumenty i listy adresowane do Saifa al-Islama, a także długopis z wbudowaną kamerą i zegarek z dyktafonem.   Oświadczył, że delegacja została zatrzymana w celu złożenia wyjaśnień.    Międzynarodowy Trybunał Karny chce sądzić Saifa al-Islama za zbrodnie popełnione w trakcie powstania w Libii. Sprzeciwiają się temu władze w Trypolisie, z obawy że w Hadze może on uniknąć surowej kary. 
