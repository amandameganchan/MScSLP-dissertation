# ORIG TITLE    USA: pilot samolotu groził zdetonowaniem bomby . 
# ORIG CONTENT    Chwile grozy przeżyli pasażerowie samolotu lecącego z Nowego Jorku do Las Vegas. Według relacji świadków pilot maszyny zaczął grozić zdetonowaniem bomby na pokładzie. Swoje postępowanie miał motywować wojną w Afganistanie i Iraku. Działo się to po tym, jak drugi pilot wyrzucił niedysponowanego kapitana z kabiny pilotów. Wybuchło zamieszanie, w którym desperata unieszkodliwili pasażerowie.   “Nagle pilot zaczął biec pomiędzy fotelami, czterech czy pięciu z nas pobiegło za nim a ja wezwałem pomoc.”   “Udało mi się go obezwładnić chwytając go za tchawicę. Kiedy zorientowałem się, że to działa przycisnąłem jeszcze mocniej, a on prawie zemdlał. Przewróciłem go na podlogę i wtedy inni przybiegli, żeby mi pomóc.”   “Jedyne o czym myślałem to moja żona i dzieci. To były tak silne emocje… Takie rzeczy nie moga się powtarzać” – mówią świadkowie zdarzenia.   Na pokładzie samolotu linii Jet Blue było 135 pasażerów. Wśród nich podróżował pilot, który  przejął obowiązki kapitana i pomógł w lądowaniu na lotnisku w Amarillo. Niedysponowany pilot trafił do szpitala. Sprawę bada FBI.   . 
