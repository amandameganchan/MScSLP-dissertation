# ORIG TITLE    Nowa szkoła dla dzieci z Sandy Hook . 
# ORIG CONTENT  Dzieci ze szkoły Sandy Hook, gdzie w grudniu doszło do tragicznej strzelaniny, przeniosły się do budynku szkoły Chalk Hill, w sąsiedniej miejscowości Monroe. Budynek szkoły zamkniętej przed rokiem został przerobiony tak, żeby był jak najbardziej zbliżony do szkoły w Newtown, gdzie doszło do masakry. Szkoła znajduje się pod specjalną ochroną, choć policjanci z Monroe chcą by uczniowie czuli sie jak najbardziej naturalnie, przekonuje Keith White. “Nie chcemy, żeby myśleli, że jesteśmy w państwie policyjnym. Chcemy, żeby wiedzieli, że to jest przede wszystkim szkoła. Jest to miejsce, gdzie przychodzą się uczyć, spotykać przyjaciół i dorastać”. Budynek szkoły w Newtown, gdzie 14 grudnia zabitych zostało 26 osób pozostanie jeszcze przez pewien czas zamknięty. Wciąż niejasne są motywy, którymi kierował się dwudziestoletni napastnik. Według śledczych, na raport końcowy trzeba będzie poczekać nawet kilka miesięcy. 
