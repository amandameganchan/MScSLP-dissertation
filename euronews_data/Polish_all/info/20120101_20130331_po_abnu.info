# ORIG TITLE    Francja: policja aresztowała dwóch podejrzanych o działalność w ETA . 
# ORIG CONTENT    Francuscy antyterroryści zatrzymali na południowym zachodzie kraju dwóch mężczyzn podejrzanych o działanie w baskijskiej organizacji separatystycznej ETA.     Jeden z aresztowanych został zidentyfikowany jako Ugiaitz Errazquin Telleria. Drugi to prawdopodobnie Jose Javier Oses Carrasco.   Telleria miał należeć do oddziału ETA, który przeprowadził zamach na baskijskiego lewicowego polityka Isaiasa Carrasco w 2008 roku.   Hiszpańskie ministerstwo spraw wewnętrznych jest zdania, że dwaj mężczyźni starali się zwerbować nowych członków do zbrojnego ramienia ETA.   Organizacja ta została poważnie osłabiona aresztowaniami większości swoich przywódców i malejącym poparciem w Kraju Basków. W październiku ubiegłego roku ETA ogłosiła koniec walki zbrojnej o niepodległość. W ciągu 40 lat pochłonęła ona życie ponad 800 osób.   Mimo tych deklaracji rząd Hiszpanii nie zgodził się na negocjacje z ETA, twierdząc, że organizacja musi najpierw oficjalnie rozwiązać swoje struktury. 
