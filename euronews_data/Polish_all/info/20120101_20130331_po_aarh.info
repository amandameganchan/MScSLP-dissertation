# ORIG TITLE    Julia Tymoszenko głoduje od piątku . 
# ORIG CONTENT  Była premier Ukrainy Julia Tymoszenko prowadzi strajk głodowy w proteście przeciwko brutalnemu traktowaniu jej przez strażników więziennych.   Prawnicy Tymoszenko poinformowali, że była szefowa rządu odmawia przyjmowania posiłków od piątku. Miała wtedy zostać silą zawleczona do samochodu, który przewiózł ją do szpitala.   W liście przekazanym swoim pełnomocnikom, Tymoszenko napisała:   “Trzej silnie zbudowani mężczyźni weszli do mojej celi. Narzucili na mnie prześcieradło i zaczęli brutalnie ściągać z łóżka. Wykręcali mi przy tym ręce i nogi. Wynieśli mnie w tym prześcieradle z celi. Myślałam, że to ostatnie chwile mojego życia.”   Władze więzienia, gdzie Tymoszenko odsiaduje 7-letni wyrok pozbawienia wolności, odpierają te zarzuty.   Zastanawiające mogą wydać się niektóre reakcje Kijowskiej ulicy na strajk głodowy liderki opozycji.   Jeden z przechodniów jest przekonany, że chodzi tylko o zwrócenie na siebie uwagi.   Inny życzy byłej premier, tu cytat, “żeby zdechła z głodu”.   . 
