# ORIG TITLE    Francja: nadal trwa akcja oblężenia domu mordercy z Tuluzy . 
# ORIG CONTENT  Nadal trwa wojna psychologiczna miedzy 23-letnim Mohamedem Merahem a policjantami z elitarnej jednostki RAID. Francuska policja już drugą dobę oblega dom mordercy z Tuluzy. Domniemany sprawca zabójstw nauczyciela i trojga dzieci z żydowskiej szkoły w Tuluzie oraz trzech francuskich żołnierzy w pobliskim Montauban nie zdecydował się jeszcze oddać w ręce policji. Otoczony wcześniej zamachowiec miał także zadeklarować, że “chce umrzeć z bronią w ręku”.   W nocy ze środy na czwartek słyszano trzy eksplozje przed domem Meraha, ale władze francuskie szybko zdementowały doniesienia o szturmie policji.   Ostrożność ta jest związana z instrukcją ministra spraw wewnętrznych Claude’a Gueant, który wydał polecenie, by podejrzany został schwytany żywy.   . 
