# ORIG TITLE    Święty Fermin ratuje Pampelunę . 
# ORIG CONTENT  Choć Hiszpania boryka się z kryzysem gospodarczym, niektóre miasta mogą zapewnić sobie spore przychody w zaledwie kilka dni. Coroczny bieg z bykami, encierro, i tygodniowe święto Sanfermines mają przynieść Pampelunie około 70 milionów euro. Szacuje się, że w tym roku aż 20 000 śmiałków będzie ścigało się z bykami na wąskich ulicach miasta. Wszystkiemu ma przyglądać się z bezpiecznej odległości pół miliona turystów. Uroczystości ku czci świętego Fermina, które kończą się tragicznie dla byków tracących życie podczas korridy, mają całkiem inny wymiar dla miłośników wina i muzyki. Tym razem bary w Pampelunie będą otwarte aż do szóstej rano. Ogromną popularność miejscowemu świętu przyniosła opublikowana w 1926 roku powieść Ernesta Hemingwaya pod tytułem “Słońce tez wschodzi”. Świętujący do szóstej rano będą mogli na własne oczy przekonać się, jak wygląda wschód słońca nad Pampeluną. 
