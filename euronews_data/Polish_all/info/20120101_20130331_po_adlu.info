# ORIG TITLE    Złodziejka Serc zeznawała w sprawie orgii bunga-bunga . 
# ORIG CONTENT  Karima El Mahroug, lepiej znana pod pseudonimem Ruby Złodziejka Serc, stawiła się po raz pierwszy przed sądem w Mediolanie. Jest ona głównym świadkiem w sprawie przeciw Silvio Berlusconiemu. Były premier Włoch jest oskarżony o płacenie za seks z kobietami, które nie miały ukończonych 18 lat. Według prokuratury, doszło do tego na jednej ze słynnych orgii bunga-bunga, które urządzał 76-letni obecnie polityk i biznesmen. Berlusconi miał też dopuścić się nadużycia władzy. Ruby już dwukrotnie była wzywana do sądu, ale nie pojawiła się, tłumacząc że była wówczas na wakacjach poza domem. Według prokuratury, działanie to może być inspirowane przez oskarżonego, który chce zyskać na czasie. Berlusconi zaprzecza wszystkim zarzutom, a Ruby twierdzi, że nie doszło między nimi do zbliżenia. Obrońcy wnieśli do sądu wniosek o odroczenie rozprawy do czasu po wyborach parlamentarnych, które odbędą się pod koniec lutego. Berlusconi walczy o piątą kadencję na stanowisku premiera. 
