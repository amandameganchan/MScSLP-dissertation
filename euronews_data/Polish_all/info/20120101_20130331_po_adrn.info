# ORIG TITLE    Londyn: obraz Picassa sprzedany za prawie 29 milionów funtów . 
# ORIG CONTENT  Obraz Pabla Picassa zatytułowany “Kobieta siedząca przy oknie” został sprzedany na aukcji w Londynie za 28,6 milionów funtów. Dzieło zostało namalowane przez artystę w roku 1932. Do portretu pozowała Marie-Thérèse Walter. Obraz był najważniejszym elementem sprzedaży licznych dzieł sztuki impresjonistycznej i współczesnej, która odbyła się w domu aukcyjnym Sotheby’s. Jego właścicielem był nieznany z nazwiska Europejczyk, a nabył go, licytując przez telefon, inny równie anonimowy kolekcjoner. Choć wysokość transakcji może wydać się zawrotna, daleko jej jednak do ceny innego portretu Marie-Thérèse Walter powstałego również w roku 1932. Przed trzema laty sprzedano go w Nowym roku za około stu milionów dolarów. Podczas londyńskiej aukcji sprzedano również za około 8 milionów funtów obraz Claude’a Moneta należący do cyklu “Nenufary”. 
