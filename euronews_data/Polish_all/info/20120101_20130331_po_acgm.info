# ORIG TITLE    USA: Paul Ryan kandydatem Partii Republikańskiej na wiceprezydenta . 
# ORIG CONTENT    Kandydat Partii Republikańskiej na prezydenta Stanów Zjednoczonych Mitt Romney wybrał kandydata na wiceprezydenta. Został nim popularny konserwatysta Paul Ryan z Wisconsin.   Wiadomość jest o tyle niespodziewana, że większość znawców amerykańskiego życia politycznego uważała, iż Romney ogłosi tę nominację po zakończeniu Igrzysk Olimpijskich w Londynie.   42-letni Ryan przez siedem kadencji zasiadał w Izbie Reprezentantów Stanów Zjednoczonych, gdzie zdobył sobie sporą popularność jako przewodniczący Komisji Budżetowej, który twardo walczył o ograniczenie wydatków publicznych.    Według ostatnich sondaży w przedwyborczym wyścigu prowadzi urzędujący prezydent Barack Obama. 
