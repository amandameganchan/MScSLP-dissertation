# ORIG TITLE    Protest przeciw udziale kardynała Mahony’ego w konklawe . 
# ORIG CONTENT  Stowarzyszenie Catolics United działające w Stanach Zjednoczonych apeluje do emerytowanego kardynała Rogera Mahony’ego, by zrezygnował z udziału w zbliżającym się konklawe, na którym wybrany zostanie nowy papież. Miesiąc temu Los Angeles Times opublikował dokumenty pokazujące, że były arcybiskup Los Angeles Mahony chronił dziesiątki księży oskarżanych o przestępstwa seksualne. Mahony, mianowany kardynałem jeszcze przez Jana Pawła II, przeprosił oficjalnie za to, mówiąc, że były to błędy, które popełnił w czasie pełnienia posługi. Ale członkom Catolics United to nie wystarczy. Chcą, by kardynał na stałe usunął się z życia publicznego, jako zadośćuczynienie za wyrządzone krzywdy. Mahony został pozbawiony stanowiska arcybiskupa w 2011 roku, ale wciąż jako kardynał ma prawo do udziału w wyborze papieża. Obecny przywódca Kościoła katolickiego, Benedykt XVI zapowiedział swoją abdykację na 28 lutego. Konklawe rozpocznie się w połowie marca. Stowarzyszenie Catolics United jest powiązane z Partią Demokratyczną . 
