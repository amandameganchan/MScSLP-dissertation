# ORIG TITLE    Płomień olimpijski w Londynie . 
# ORIG CONTENT  To już niemal koniec wielkiej sztafety, która w ciągu 70 dni przeniosła płomień olimpijski wzdłuż trasy liczącej niemal 13 tysięcy kilometrów. Wśród ostatnich ogniw tego długiego ludzkiego łańcucha – Ade Adepitan, która jest kapitanem brytyjskiej drużyny koszykówki na wózkach inwalidzkich. W sumie w tej sztafecie wzięło udział 8 tysięcy osób. Zakończy się ona w piątek na stadionie olimpijskim w Londynie. “Jestem niewidomy – mówi jeden z kibiców olimpijskiej sztafety – ale przyprowadzono mnie tu, bo chciałem odczuć atmosferę igrzysk.” . “To tak, jakby wielka historia, ta pisana przez duże H, położyła swoją dłoń na moim ramieniu. Myślę, że wszyscy to odczuli – mówi naszemu korespondentowi inny Londyńczyk.” . I jeszcze jedna mieszkanka brytyjskiej stolicy przed mikrofonem euronews: . “Móc przeżyć ten moment, to jest takie… nie wiem, jak to opisać… Widzieć, jak znicz przybywa tu do Wielkiej Brytanii. Trzymam kciuki za naszych sportowców.” . “To było naprawdę, naprawdę niesamowite – mówi młoda dziewczyna. – To pozostanie jako jedna z tych chwil w życiu, które będę opowiadała swoim wnukom.” . Wszyscy zadają sobie w tej chwili następujące pytanie: kto będzie ostatnim uczestnikiem sztafety, wniesie olimpijski płomień na stadion i zapali wielki znicz podczas ceremonii otwarcia igrzysk? . Zgodnie z tradycją, tym wybrańcem jest zawsze sportowiec kraju goszczącego olimpiadę. 
