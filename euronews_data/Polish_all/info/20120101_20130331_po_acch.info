# ORIG TITLE    Rosyjscy opozycjoniści pod sąd . 
# ORIG CONTENT  Aleksiej Nawalny, jeden z najaktywniejszych przeciwników Władimira Putina jest oskarżony o spowodowanie strat w państwowym przedsiębiorstwie drzewnym. Nawalny mówi, że wysuwane przeciw niemu zarzuty są “absurdalne”. Opozycjonista skomentował też sytuację w rosyjskim sądownictwie i sprawę aresztowanych piosenkarek z grupy Pussy Riot.   “To co się dzieje obecnie w sądach, nie ma nic wspólnego z prawem”, powiedział Nawalny dziennikarzom. “Nikogo nie interesuje jaka jest prawda – piosenkarki dopuściły się drobnego występku, nie powinny być przetrzymywane w areszcie. Cofnęliśmy się do czasów średniowiecza, jak w legendach o inkwizycji, poza stołami tortur wszystko się zgadza”.   Proces wokalistek z Pussy Riot rozpoczął się w poniedziałek. Zostały one aresztowane po tym, gdy w moskiewskiej katedrze wykonały “modlitwę punkową”, w której prosiły o usunięcie Putina z Rosji. Grozi im do 7 lat więzienia. Z kolei Nawalnemu oskarżonemu o nieprawidłowości grozi nawet 10-letnia odsiadka. 
