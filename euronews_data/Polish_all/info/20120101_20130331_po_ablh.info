# ORIG TITLE    Egipt: Muzułmanie ogłosili wyborcze zwycięstwo . 
# ORIG CONTENT  Bractwo Muzułmańskie ogłosiło, że ich kandydat Mohamed Morsy zwyciężył w wyborach prezydenckich. Zwolennicy islamistycznej partii świętowali wygraną na ulicach, choć wcale nie oznacza ona przejęcia pełni władzy w kraju. Silna pozycja prezydenta została mocno ograniczona. Konstytucyjne zmiany pozbawiły głowę państwa wszelkiej możliwości ustawodawczej dopóki nie zostanie wybrany nowy parlament. Poprzednie wybory zostały unieważnione przez egipski sąd ze względu na nieprawidłowości, do jakich doszło w czasie głosowania i w trakcie kampanii. Nowy prezydent uspokaja nastroje. “Nie chcemy brać rewanżu, czy wyrównywać rachunków. Wszyscy jesteśmy braćmi w naszym narodzie, wspólnymi gospodarzami, mamy równe prawa i obowiązki”. Drugi z kandydatów, były premier Ahmed Szafik nie uznał wygranej rywala i powiedział, że z decyzjami wstrzyma się do ogłoszenia oficjalnych rezultatów w czwartek. Z kolei na wtorek opozycyjne ugrupowania zapowiedziały manifestacje na placu Tahrir w centrum Kairu. 
