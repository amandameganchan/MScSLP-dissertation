# ORIG TITLE    Hiszpańskie banki toną- rząd prosi o pomoc UE . 
# ORIG CONTENT  Sprawdzają się najgorsze prognozy ekonomistów, że Hiszpania, jednak, nie poradzi sobie sama z kryzysem w sektorze bankowym.   Minister gospodarki tego kraju, Luis de Giundos przyznał w poniedziałek, że wysłano już  do szefa państw eurogrupy Jean’a Clauda Junckera oficjalny list z prośbą o pożyczkę. Na razie nie wiadomo ile pieniędzy będzie trzeba wpompować w hiszpański sektor bankowy, który pogrążyły tzw. toksyczne aktywa. Szacunki mówią, że mogą być potrzebne ponad 62 mld euro.    9 lipca zbiorą się ministrowie finansów państw strefy euro i wtedy Hiszpania będzie musiała podać, ile pieniędzy dokładnie potrzebuje. Madryt może maksymalnie uzyskać 100 mld euro pomocy. Rząd sugeruje, ze chciałby aby pieniądze trafiły bezpośrednio do banków, bo nie chce odpowiadać za płatności.   Hiszpania będzie po Grecji, Irlandii i Portugalii, kolejnym krajem strefy euro, który zmuszony był skorzystać z unijnej pomocy finansowej. 
