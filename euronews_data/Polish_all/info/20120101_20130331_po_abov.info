# ORIG TITLE    “Obamacare” przed amerykańskim Sądem Najwyższym . 
# ORIG CONTENT  Przyszłość najważniejszej z reform prezydenta Obamy zdecyduje się w najbliższych godzinach w Sądzie Najwyższym. Jego członkowie mają orzec, czy ustawa o ubezpieczeniach zdrowotnych jest zgodna z konstytucją. 26 amerykańskich stanów sprzeciwia się reformie, określając ją jako sprzeczną z zasadą wolności. Debata dziewięciu członków Sądu Najwyższego trwa już od trzech miesięcy. Większość mają w nim konserwatyści. Ustawa została przyjęta w marcu 2010 roku. Na jej mocy 32 miliony Amerykanów, dotąd pozbawionych ubezpieczenia zdrowotnego, ma uzyskać to prawo. Kontrowersje wzbudza artykuł przewidujący sankcje finansowe dla tych, którzy nie zaakceptują żadnego ubezpieczenia zdrowotnego. Rząd wystąpił oczywiście do Sądu Najwyższego o zaakceptowanie tego artykułu, lub przynajmniej o poparcie innych postanowień ustawy. Pięć miesięcy przed wyborami prezydenckimi decyzja sędziów może zaważyć na ich rezultacie. 
