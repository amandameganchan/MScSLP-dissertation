# ORIG TITLE    Hillary Clinton w szpitalu . 
# ORIG CONTENT  Nowe kłopoty zdrowotne amerykańskiej sekretarz stanu Hillary Clinton. Została ona odwieziona do szpitala w Nowym Jorku po stwierdzeniu u niej zakrzepu. Według lekarzy, którzy zbadali Hillary Clinton w niedzielę, zakrzep mógł powstać w następstwie wstrząśnienia mózgu, jakiego doznała ona przed dwoma tygodniami.   Hillary Clinton nie ukazuje się publicznie od miesiąca. Nie mogła stawić się 20 grudnia w Kongresie, by zeznawać w sprawie ataku na amerykański konsulat w Benghazi. Szefowa amerykańskiej dyplomacji powiedziała niedawno, że czuje się wyczerpana po czterech latach ciągłych podróży po świecie związanych ze sprawowaną przez nią funkcją. W styczniu jej stanowisko przejmie John Kerry. Clinton powiedziała wcześniej, że nie będzie kierować amerykańską dyplomacją podczas drugiej kadencji Baracka Obamy. 
