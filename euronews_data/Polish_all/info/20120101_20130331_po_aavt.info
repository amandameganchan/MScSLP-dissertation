# ORIG TITLE    Zamach w Pakistanie, 20 osób nie żyje . 
# ORIG CONTENT  Co najmniej 20 osób zginęło w samobójczym zamachu bombowym w Pakistanie, w pobliżu granicy z Afganistanem. Celem ataku był punkt kontrolny znajdujący się przy ruchliwym targowisku w mieście Khar. Według agencji, pięć ofiar to członkowie sił bezpieczeństwa. Pozostali to cywile, wśród nich jedna kobieta i kilku uczniów lokalnej szkoły. W wyniku eksplozji 40 osób zostało rannych. Do zamachu przyznała się organizacja “Talibski Ruch Pakistanu”, odpowiedzialna również za podobne ataki w regionie Bajur. Organizacja ta ogłosiła, że zamach jest karą dla rządu Pakistanu za zawarcie sojuszu z USA. Z dokumentów Al-Kaidy ujawnionych w czwartek przez Amerykanów wynika, że “Talibski Ruch Pakistanu” był krytykowany przez Al-Kaidę za organizowanie zamachów niezgodnych “z celami dżihadu”, w miejscach, w których mogą ginąć “niewinni muzułmanie”. 
