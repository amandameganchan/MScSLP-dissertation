# ORIG TITLE    Nadzieja na poprawę w Grecji . 
# ORIG CONTENT  Redukcja greckiego zadłużenia o 105 miliardów euro rozbudziła nadzieję na poprawę sytuacji tego kraju. Ponad 85% prywatnych wierzycieli zgodziło się na wymianę aktualnych obligacji greckich na nowe, opiewające na mniej niż jedną trzecią wartości dotychczasowych obligacji. Ze względu na zbiorowy charakter niektórych umów kredytowych, w operacji tej weźmie udział aż 95 procent prywatnych wierzycieli. Równocześnie to porozumienie otwiera drogę do przyznania Atenom kolejnej transzy pomocy w wysokości 130 miliardów euro. Grecja unika w ten sposób niewypłacalności. W Grecji każdy na swój sposób wyraża ulgę: . “Im krócej ucina się włosy” – mówi fryzjerka z Aten – “tym są one silniejsze. Miejmy zatem nadzieję, że po takim ostrzyżeniu długu nastąpi wzrost gospodarki.” . Premier Lucas Papademos nie używa takich fryzjerskich metafor, ale również oddycha z ulgą. Szef rządu podziękował Grekom za ich zgodę na poświęcenie, a partiom politycznym – za znalezienie kompromisu: . “Przeprowadzenie największej w historii operacji restrukturyzacji zadłużenia daje Grecji nadzieję. Jest to historyczny sukces, który stał się możliwy dzięki naszej wspólnej, wytrwałej i ciężkiej pracy.” . Nie wszyscy jednak podzielają ten optymizm. Philippe Waechter, dyrektor ds. analiz ekonomicznych w Natixis Asset Management, zastanawia się, czy redukcja zadłużenia wystarczy, by wyciągnąć Grecję z tarapatów: . “Sytuacja obywateli Grecji będzie w dalszym ciągu niezmiernie trudna. Nie wiadomo, czy kraj będzie mógł, w kontekście planu oszczędnościowego, sprostać wszystkim swoim zobowiązaniom.” . I rzeczywiście, dobra nowina o redukcji zadłużenia nie przywróciła, jak dotąd, zaufania ludności. Większość Greków w dalszym ciągu z pesymizmem myśli o przyszłości. Co piąty mieszkaniec Grecji jest bez pracy. 
