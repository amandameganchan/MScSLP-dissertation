# ORIG TITLE    Berlińczycy w obronie East Side Gallery . 
# ORIG CONTENT  Mieszkańcy niemieckiej stolicy nie chcą zniszczenia fragmentów Muru Berlińskiego tworzących tak zwaną East Side Gallery. W piątek ranu wielu z nich wzięło udział w proteście przeciwko tej decyzji. Na jednym z transparentów można było przeczytać: “Czy kultura nie ma już żadnej wartości?”. Około 300 zgromadziło się przed Murem Berlińskim, by uniemożliwić rozbiórkę budowli. Prace miały być podjęte w myśl decyzji władz miejskich Berlina. Przeznaczona do rozbiórki część muru obejmuje tak zwaną East Side Gallery, jedną z najważniejszych atrakcji turystycznych miasta. W tym miejscu mają zostać zbudowane luksusowe budynki mieszkalne. “Potrzebujemy muru, on musi tu pozostać” – mówi jedna z manifestantek. Inny młody uczestnik protestu dodaje: . “Walczę o to, by ten zabytek historyczny został zachowany. Berlin musi pozostać Berlinem. Mur jest niezbędny, jest tu od 50 lat. Nie rozumiem, po co nam nowe drapacze chmur i luksusowe mieszkania”. Presja manifestantów okazała się skuteczna, przynajmniej na krótką metę – robotnicy musieli przerwać tymczasowo rozbiórkę muru. Na tym fragmenci muru o długości około jednego kilometra widnieją wielkie barwne freski powstałe w okresie zjednoczenia Niemiec. Budowla jest od ponad 20 lat na liście zabytków historii. 
