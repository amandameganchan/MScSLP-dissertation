# ORIG TITLE    Sto miliardów euro! Kto da więcej? . 
# ORIG CONTENT  Tylko jeden dzień trwał entuzjazm wśród inwestorów w strefie euro. 100-miliardowa pomoc dla Hiszpanii wystarczyła na zaledwie 24 godziny. Po tym czasie inwestorzy zdali sobie sprawę, jak bardzo wzrosną koszty finansowania hiszpańskiego zadłużenia i że ktoś udzieloną pomoc będzie musiał zwrócić. I entuzjazm przemienił się w niepokój – zarówno w Madrycie jak i we Włoszech, które również są zagrożone. O problemach na chwilę mogli zapomnieć król Hiszpanii, a także premier Mariano Rajoy, ale wkrótce trzeba będzie jasno powiedzieć, jaka część ze 100-miliardowej pomocy zostanie wykorzystana do ratowania banków. Agencja ratingowa Fitch ostrzega, że w tym roku deficyt budżetowy Hiszpanii może znacznie przekroczyć zaplanowany poziom. Miała ona być ograniczona do poziomu 5,3 procenta PKB w tym roku i 3 procent w przyszłym roku. Jednak wobec 25-procentowego bezrobocia te założenia wydają się nie do zrealizowania. Na to wszystko nakładają się greckie wybory, które odbędą się już w niedzielę, a które mogą jeszcze bardziej zatrząść rynkami. 
