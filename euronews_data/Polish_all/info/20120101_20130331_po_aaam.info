# ORIG TITLE    Grecja – sądny czwartek? . 
# ORIG CONTENT  Do czwartku greccy wierzyciele mają czas, by wymienić obligacje rządowe na papiery o niższej wartości. Gdy to nastąpi, kredytodawcy będą musieli pogodzić się z ogromnymi stratami, a grecki dług skurczy się o 100 miliardów euro. Konwersja obligacji jest kluczowym elementem greckiego programu ratunkowego. Jednak według wielu analityków, jeszcze nie wiadomo, czy wszyscy wierzyciele zdecydują się na ten krok. Przez cały weekend szef negocjatorów reprezentujących prywatnych wierzycieli, przekonywał, że kredytodawcy pogodzą się z 73-procentową stratą. Gdyby do tego nie doszło, Ateny mogą skorzystać z prawa do wymuszenia obniżenia wartości obligacji, do czego potrzebują jednak poparcia dwóch trzecich wierzycieli. Użycie tego narzędzia oznaczałoby jednak w praktyce uznanie przez greckie władze bankructwa kraju. Takiego ruchu nie wykluczają agencje ratingowe, które w ostatnich dniach obniżyły greckie ratingi do najniższych możliwych poziomów. 
