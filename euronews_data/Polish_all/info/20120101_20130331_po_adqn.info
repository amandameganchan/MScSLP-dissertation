# ORIG TITLE    Hiszpańscy demonstranci chcą dymisji premiera Mariano Rajoya . 
# ORIG CONTENT  Setki osób zgromadziły się w czwartek wieczorem przed siedzibą Partii Ludowej w Madrycie. Żądają dymisji premiera Mariano Rajoya. Wielu Hiszpanów rozgniewał fakt, że nazwisko szefa rządu zostało zamieszane w skandal nielegalnego finansowania jego partii. Ujawnił to dziennik “El Pais”, który opublikował informacje o podejrzanych transakcjach. Jedna z przywódczyń partii natychmiast zdementowała te informacje: . “Partia kategorycznie odrzuca informacje podane w opublikowanych dokumentach. Rozmawiałam dziś rano z premierem i muszę powiedzieć, że jest on bardzo spokojny”. Rajoy i inni przywódcy Partii Ludowej mieli otrzymywać za pośrednictwem byłego skarbnika partii nieoficjalne zarobki dochodzące nawet do 15.000 euro miesięcznie. Źródłem tych pieniędzy były najczęściej prowizje wpłacane przez przedsiębiorstwa budowlane. Szef socjalistycznej opozycji oburza się: . “Żądam wyjaśnień od premiera, bo ta informacja dotyczy go bezpośrednio. Chcę, żeby odpowiedział na dwa proste pytania: Czy dostawał te dodatkowe zarobki, tak czy nie? I również, jeśli je dostawał, skąd te pieniądze pochodziły? Czy to były brudne pieniądze”? . Według wspomnianego dziennika “El Pais” Mariano Rajoy miał “zarabiać” dodatkowo 25.000 euro rocznie przez 11 lat. Mariano Rajoy zwołał na sobotę nadzwyczajne posiedzenie kierownictwa Partii Ludowej. 
