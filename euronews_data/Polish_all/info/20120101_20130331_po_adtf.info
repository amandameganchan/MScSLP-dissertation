# ORIG TITLE    Czelabińsk: gorączkowe poszukiwania meteorytu . 
# ORIG CONTENT  Na Uralu rozpoczęła się meteorytowa gorączka. Do Czelabińska zmierzają poszukiwacze śladów kosmicznego gościa.   Znalezione fragmenty meteoroidu mogą być warte fortunę. 15 lat temu za dwukilogramowy meteoryt zapłacono 330 tysięcy dolarów. Ile jest warta skała, która pozostawiła po sobie ośmiometrową dziurę w lodzie?   Ale nie wszyscy liczą na zysk.   “Zatrzymam to i nie sprzedam. Nigdy nie byliśmy bogaci, nie chcemy teraz być”.     Według naukowców z federalnego uniwersytetu, za gram kosmicznej skały można dostać nawet 2 tysiące euro. Te 53 małe fragmenty znaleziono w okolicy jeziora Czebarkul.     “Znaleźliśmy różne typy metali i minerałów. Nie przywiązujemy zbyt dużej uwagi do innych składników, ale jesteśmy pewni, że to właśnie fragmenty meteorytu”.   Według władz, spadający meteoroid spowodował straty o wartości około 25 milionów euro. W ciągu weekendu ponad 20 tysięcy osób brało udział w usuwaniu zniszczeń w mieście i wokół niego. Ile znaleziono meteorytów – pewnie nigdy się nie dowiemy. 
