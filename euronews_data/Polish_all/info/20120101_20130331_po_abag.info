# ORIG TITLE    Grecja: rząd technokratów przygotowuje wybory . 
# ORIG CONTENT  Grecja ma rząd tymczasowy. Brak większości parlamentarnej i ogólna patowa sytuacja polityczna zmusiła prezydenta do ogłoszenia nowych wyborów. Odbędą się one 17 czerwca. Rząd określany jako “technokratyczny” będzie zajmował się bieżącymi, praktycznymi sprawami kraju i będzie przygotowywał wybory. Szefem rządu ekspertów jest Panayotis Pikramenos, dotychczasowy przewodniczący Rady Państwa. Ministrami są naukowcy, a także emerytowany generał i dyplomata. Ministrem finansów jest George Zanias, wcześniej jeden z głównych negocjatorów w sprawie restrukturyzacji greckiego zadłużenia. Petros Molyviatis, 83-letni dyplomata, został ministrem spraw zagranicznych. Czerwcowe wybory niosą ze sobą duże ryzyko dla Grecji. Sondaże wskazują na dalszy wzrost siły radykalnej lewicy. Jest ona teraz uważana za faworyta wyborów. Ale jej wola odrzucenia polityki zaciskania pasa niepokoi całą Europę i sprawia, że coraz głośniej mówi się o możliwości wyjścia Grecji ze strefy euro, jeśli Ateny nie będą dotrzymywać swoich zobowiązań wobec wierzycieli. 
