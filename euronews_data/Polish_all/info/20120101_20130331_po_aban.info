# ORIG TITLE    Facebook rozpalił nadzieje inwestorów . 
# ORIG CONTENT  Facebook ma za sobą udany debiut na nowojorskiej giełdzie Nasdaq. Papiery spółki zgodnie z prognozami poszły w górę, zdrożały na otwarciu o 11%. Cena jednej akcji wzrosła z 38 do ponad 42 dolarów. Na rynek trafiło ponad 421 mln papierów spółki.   . Był to trzeci największy debiut w historii pierwotnych ofert publicznych, zaraz za General Motors i Visą. Facebook wyceniany jest na ponad 100 mld dolarów i jest wart więcej niż Deutche Bank, BMW oraz Adidas, razem wzięte.   Najbardziej wyczekiwany debiut roku bacznie obserwowali finansiści i internauci.   Nadzieje inwestorów na pewny zarobek rozpalają statystyki. Z portalu korzysta ponad 900 milionów użytkowników na całym świecie. Tylko w zeszłym roku przybyło ich 150 milionów a to zdaniem analityków jeszcze nie koniec. 
