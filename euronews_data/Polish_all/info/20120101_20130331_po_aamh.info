# ORIG TITLE    Grecy zagłosują w pierwszą niedzielę maja . 
# ORIG CONTENT  Przedterminowe wybory w Grecji odbędą się zgodnie z oczekiwaniami 6 maja. Informację o terminie głosowania podał premier Lukas Papademos. Ta decyzja ma być jeszcze skonsultowana z prezydentem Karolosem Papuliasem, jednak jest to tylko formalność. Kadencja parlamentu została skrócona o półtora roku. Był to jeden z warunków stworzenia koalicyjnego rządu w listopadzie ubiegłego roku. Rząd miał za zadanie sfinalizowanie negocjacji w sprawie pomocy dla Grecji i przygotowanie wyborów. W sondażach prowadzi ugrupowanie Nowa Demokracja, która wchodzi w skład obecnej koalicji. Wiele wskazuje na to, że po wyborach przy władzy pozostanie także druga ze współrządzących obecnie partii, socjalistyczna PASOK. Niewykluczone, że w wyborach istotną rolę odegra też ugrupowanie, które uzyska poparcie ludzi niezadowolonych z przyjętego przez rząd planu wyjścia z kryzysu. Jednak w obecnej chwili trudno wskazać, której partii mogłoby się to udać. 
