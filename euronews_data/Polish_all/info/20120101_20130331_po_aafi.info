# ORIG TITLE    Asma al-Assad persona non grata w Europie . 
# ORIG CONTENT  Podczas piątkowego posiedzenia, ministrowie spraw zagranicznych państw Unii Europejskiej przyjęli decyzję o nałożeniu sankcji na członków rodziny syryjskiego dyktatora, w tym na jego żonę. Zdecydowano o zamrożeniu ich kont bankowych oraz zakazie podróżowania do Europy.   Asma al-Assad, porównywana wcześniej do brytyjskiej księżniczki Diany jest obecnie krytykowana przez Syryjczyków za milczenie wobec krwawej przemocy jaką reżim stosuje przeciwko opozycji.    Niemiecki minister spraw zagranicznych Guido Westerwelle powiedział przed posiedzeniem :   “Coraz bardziej są widoczne oznaki erozji dyktatury al-Assada. Ważnym jest więc, aby Rosjanie przesłali w tym tygodniu wyraźny sygnał. Nie chcą przecież być protektorami syryjskiego reżimu”.   Zdaniem szefa francuskiej dyplomacji, uchwalenie deklaracji przez Radę Bezpieczeństwa było znaczącym krokiem do przodu. “Cieszy mnie, że Rosjanie wykonali ruch w nasza stronę”, powiedział Alain Juppé.   “Podczas gdy wspólnota międzynarodowa zmierza w kierunku konsensusu w sprawie Syrii, Unia Europejska apeluje do syryjskiej opozycji o zjednoczenie się wokół wspólnego projektu demokratycznego” – podkreśla nasz korespondent w Brukseli. “Pomimo zaostrzenia sankcji, świat nadal przygląda się eskalacji przemocy”.     Obecny w Brukseli polski minister spraw zagranicznych Radosław Sikorski dodał, że “wspólnota międzynarodowa musi powstrzymać rozlew krwi w Syrii”.   Nowe sankcje europejskie wymierzone w reżim syryjski wejdą w życie w najbliższą sobotę. 
