# ORIG TITLE    Kyla La Grange i jej zmysłowe “Popioły” . 
# ORIG CONTENT  Zapraszamy jeszcze na krótkie muzyczne spotkanie z 25-letnią Angielką, która wydała właśnie swój pierwszy album zatytułowany “Ashes” czyli “Popioły”. W Wielkiej Brytanii Kyla La Grange jest określana jako wschodząca gwiazda muzyki pop. Nieco nieśmiała dziewczyna o delikatnym, pełnym melancholii ale równocześnie bardzo zmysłowym głosie. Przyznaje, że nie marzyła wcześniej o spotkaniu oko w oko z publicznością:   “Potrzebowałam długiego czasu, by przyzwyczaić się do sceny, nie lubiłam tego za bardzo. Lubiłam pisać piosenki i to chciałam robić przez całe życie. Byłoby wspaniale, gdybym mogła tylko pisać, ale szybko zdałam sobie sprawę, że trzeba również stanąć na scenie i śpiewać swoje piosenki. Przedtem nie czułam się dobrze na scenie.”    Być może z tej nieśmiałości biorą się tak bardzo kontrastujące z jej delikatnym głosem, dość mocne, niemal rockowe aranżacje piosenek Kyli La Grange. Atmosfera jej muzyki, a także szczególny, nieco surrealistyczny i niepokojący styl plastyczny jej wideoklipów sprawiają, że krytycy uznali jej płytę za dobrą propozycję dla miłośników filmów z cyklu Twilight.   . 
