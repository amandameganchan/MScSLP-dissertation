# ORIG TITLE    Katastrofa samolotu w Nigerii . 
# ORIG CONTENT    Władze Nigerii ogłosiły trzydniową żałobę po katastrofie samolotu pasażerskiego na przedmieściach największego miasta kraju, Lagos. Maszyna spadła na domy w dzielnicy Agege w niedzielę w nocy. Zginęło ponad sto pięćdziesiąt osób.   To największa katastrofa lotnicza w Nigerii od blisko 20 lat. Wśród ofiar jest czterech obywateli Chin. Akcja ratownicza była utrudniona przez tłum gapiów, jaki zgromadził się wokół szczątków samolotu. Niektórzy z okolicznych mieszkańców pomagali straży pożarnej w gaszeniu płomieni.   Samolot należący do linii Dana Air leciał ze stolicy kraju, Abudży, do Lagosu. Na razie nie są znane przyczyny tragedii, choć świadkowie twierdzą, że maszyna mogła zaczepić o linie wysokiego napięcia.   Władze nie wykluczyły także możliwości zamachu terrorystycznego.   Prezydent Jonathan Goodluck, który odniósł się także do niedzielnego zamachu na kościół, w którym zginęło dziesięć osób powiedział, że przez katastrefo samolotu Nigeria pogrążyła się w jeszcze większej żałobie, po tym jak już opłakiwano stratę wielu ludzkich istnień.  . 
