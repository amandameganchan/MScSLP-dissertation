# ORIG TITLE    Iran ogłasza gotowość do ustępstw w sprawie atomu . 
# ORIG CONTENT  Szef irańskiej dyplomacji powiedział, że Teheran jest gotowy, żeby rozwiązać wszystkie problemy związane z planem nuklearnym. Najpierw jednak kraje zachodu muszą znieść sankcje wobec Iranu. Oświadczenie irańskiego ministra spraw zagranicznych i apel o “dobrą wolę”, to efekt weekendowych rozmów w Stambule, a także ostrzeżenia ze strony amerykańskiego prezydenta, że na Iran zostaną nałożone dodatkowe sankcje. To nas wzmacnia, to jest jeden z powodów, dla których byliśmy w stanie wprowadzić w życie te wszystkie ostre sankcje. Będziemy sprawdzać, czy są postępy i mamy bardzo jasne przesłanie dla Iranu i naszych partnerów w negocjacjach, że nie zgodzimy się na przeciąganie rozmów w sprawie programu atomowego w nieskończoność. Władze Iranu twierdzą, że rozwijają swój program nuklearny jedynie w celach energetycznych. Jednak Zachód wciąż jest przekonany, że w irańskich laboratoriach trwają prace nad budową bomby atomowej. W związku z tym Amerykanie wraz z Izraelem grożą atakami na Iran, jeżeli Teheran nie zatrzyma procesu wzbogacania uranu. 
