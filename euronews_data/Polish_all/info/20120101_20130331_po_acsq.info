# ORIG TITLE    Protest kierowców ciężarówek w Belgii . 
# ORIG CONTENT  W poniedziałkowy poranek ruch na drogach w stronę Brukseli odbywał się w wyjątkowo ślimaczym tempie. A wszystko z powodu protestu kierowców ciężarówek. Belgijscy transportowcy protestują przeciwko taniej konkurencji z Europy Wschodniej i domagają się “Równej płacy za równą pracę”. “Ludzie ze wschodniej Europy jeżdżą za 20 eurocentów za kilometr, to jest potworne, my nie możemy jeździć za takie stawki. Nasza minimalna cena to 2 euro za kilometr”, mówi Dirk Segers, przedstawiciel grupy “Zjednoczenie Prywatnych Kierowców”. Kierowcy zebrali się w pięciu różnych miejscach w Belgii i wszyscy jadą do stolicy. Mówią, że otwarcie europejskich granic powinno być połączone ze zharmonizowaniem przepisów socjalnych. Chcą, by władze unijne ich chroniły. “Sądzę, że tylko od stycznia około stu firm transportowych zbankrutowało z tego powodu. Trzeba skończyć z tym potwornym wyprzedawaniem Belgii”, dodał Segers. Kierowcy domagają się ostrzejszych kontroli i przeciwdziałania nielegalnym praktykom, które mają być stosowane przez wschodnioeuropejskich kierowców. W Parlamencie Europejskim toczy się obecnie debata w sprawie przeciwdziałania wyprowadzaniu przez firmy działalności do bardziej liberalnych państw. 
