# ORIG TITLE    Syryjska armia szturmuje kolejne dzielnice Aleppo . 
# ORIG CONTENT  Według syryjskiej opozycji, wojska rządowe we wtorek rano wznowiły bombardowanie Aleppo. Nie żyje co najmniej 9 osób, w tym dwie kobiety i dwoje dzieci.    Ludzie, którzy pozostali w mieście, rozmawiają o kolejnych ostrzałach i snajperach rozlokowanych na dachach. Do Internetu trafiają nagrania pokazujące rzekomo ostrzał cywilów, a także szpitale polowe, do których trafia coraz więcej pacjentów.   Opozycja donosi też, że w stolicy kraju, Damaszku, doszło do wielu starć w południowych i wschodnich dzielnicach. Większość poniedziałkowych ofiar, o których informacje wydostają się z Syrii, zginęła właśnie w Damaszku i okolicach. 
