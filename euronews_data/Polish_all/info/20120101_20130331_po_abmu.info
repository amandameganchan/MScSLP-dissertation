# ORIG TITLE    Jerry Sandusky winnym napastowania seksualnego . 
# ORIG CONTENT  Amerykański sąd uznał byłego trenera drużyny futbolu amerykańskiego uniwersytetu Penn State winnym napastowani seksualnego w 45 spośród 48 punktów aktu oskarżenia. Członkowie ławy przysięgłych przyjęli, że Jerry Sandusky przez 10 lat wykorzystywał seksualnie 15 chłopców. Skazany był postacią bardzo znaną na uniwersytecie Penn State campus, między innymi dzięki działalności charytatywnej. Oddając hołd odwadze ofiar Sandusky’ego, prokurator generalna stanu Pennsylvania Linda Kelly powiedziała: . “Ten proces nie był czymś, o co oni się starali, ale raczej czymś, co zmusiło ich do stawienia czoła demonom ich przeszłości i do ujawnienia, co się stało im i ich dzieciom po spotkaniu z Jerrym Sanduskym.” . Sandusky’emu grozi kilkusetletni wyrok więzienia. On sam podtrzymuje jednak, że jest niewinny, a jego obrońcy zapowiedzieli złożenie apelacji. Skandal doprowadził do zwolnienia byłego trenera drużyny Penn State – Joego Paterno, który wygrał więcej spotkań niż jakikolwiek inny trener uniwersytecki. Paterno zmarł na raka płuc dwa miesiące później. 
