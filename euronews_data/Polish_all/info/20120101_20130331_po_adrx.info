# ORIG TITLE    Startuje Berlinale – 63. Międzynarodowy Festiwal Filmowy w Berlinie . 
# ORIG CONTENT  Międzynarodowy Festiwal Filmowy w Berlinie rozpoczyna się w ten czwartek i będzie trwał do 17 lutego. W głównym konkursie o Złotego Niedźwiedzia weźmie udział 15 filmów. Jednym z nich jest obraz Małgorzaty Szumowskiej zatytułowany “W imię…”. Berliński festiwal odda między innymi hołd francuskiemu reżyserowi, autorowi filmu “Shoah” Claude’owi Lauzmannowi, który otrzyma honorowego Złotego Niedźwiedzia. Przewodniczącym jury będzie Wong Kar-wai, którego najnowszy film “The Grandmaster” zostanie wyświetlony poza konkursem podczas wieczoru inauguracyjnego. Według dyrektora Berlinale “jego głównym motywem, jeśli przyjrzymy się całemu programowi, są kobiety, których obecność na festiwalu jest bardzo widoczna. Są nie tylko tematem wielu filmów, ale również ich reżyserami.” . Czas już zatem najwyższy, by zostały wytopione i wyrzeźbione słynne Złote Niedźwiedzie, o których marzy tak wielu filmowców. Powstają one już od 1951 roku w warsztacie Hermanna Noacka. 
