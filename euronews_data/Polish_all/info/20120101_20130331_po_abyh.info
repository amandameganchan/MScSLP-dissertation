# ORIG TITLE    Ameryka w szoku po zamachu w kinie . 
# ORIG CONTENT  Amerykanie nie mogą wyjść z szoku po tragedii jaka rozegrała się w sali kinowej na przedmieściu Denver, w USA.   W trakcie wieczornego seansu, tylnymi drzwiami do centrum handlowego w mieście Aurora, wszedł zamaskowany mężczyzna. Odbywał się wtedy premierowy seans najnowszej części filmu “Batman”. Najpierw napastnik rozpylił na widowni gaz łzawiący, potem zaczął strzelać na oślep, rozpętując prawdziwe piekło.    “Policjant wyszedł z sali niosąc na rękach małą dziewczynkę, nie ruszała się. Potem, to było straszne, słyszałem kogoś, kto też był w sali, rozmawiał przez telefon i nagle powiedział do swojego rozmówcy, że widzi dziury po kulach na plecach tej dziewczynki” – mówił jeden ze świadków zdarzenia.   Pierwsze doniesienia mówiły o 14 zabitych i 50 rannych. Potem policja doprecyzowała te dane. Zamachowiec zabił 12 osób a 38 ranił. Napastnik wpadł w ręce policji. Funkcjonariusze namierzyli go w aucie zaparkowanym na tyłach centrum handlowego. W samochodzie miał cały arsenał broni – nóż, pistolet a nawet karabin.   . Zamachowiec nazywa się James Holmes i ma 24 lata. Policja przeszukała już jego mieszkanie. Tam znaleziono drugi arsenał broni. Prezydent Barack Obama zaapelował do Amerykanów o solidarność z rodzinami ofiar.     . 
