# ORIG TITLE    Wielka Brytania: królowa w szpitalu . 
# ORIG CONTENT  Wiadomość, która zaskoczyła Brytyjczyków: królowa Elżbieta II została odwieziona do szpitala z powodu zapalenia układu pokarmowego. Monarchini ma 86 lat. Pałac Buckingham stara się nie dramatyzować sytuacji i wyjaśnia, że pobyt w szpitalu ma charakter profilaktyczny. Jednakże – rzecz wyjątkowa – królowa musiała odwołać swoją planowaną na środę i czwartek wizytę w Rzymie. Sam ten fakt wywołał zaniepokojenie poddanych Jej Królewskiej Mości. Elżbieta II cieszyła się zawsze reputacją osoby o żelaznym zdrowiu. Ostatnio była w szpitalu w roku 2003. O swoim niepokoju mówi nam na przykład ten spotkany na ulicy Londyńczyk: . “Szczerze mówiąc, jesteśmy bardzo zaniepokojeni. To jest ktoś bardzo dobry, nie tylko dla Brytyjczyków, ale dla całego świata”. Królowa może pozostać kilka dni w szpitalu imienia króla Edwarda VII. Wszystkie jej spotkania przewidziane na ten tydzień zostały odwołane lub przesunięte na później. Nasz londyński korespondent Ali May podsumowuje: . “Jeśli ktoś szuka żywego symbolu plakatu z czasów wojny z hasłem ‘Zachowaj spokój i rób swoje’, trzeba pomyśleć o królowej. Choć ma 86 lat, rzadko zdarza się, że odwołuje podróż. Warto pamiętać, że ostatni raz była w szpitalu przed 10 laty i przeszła wtedy operację kolana”. 
