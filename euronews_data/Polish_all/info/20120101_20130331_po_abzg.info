# ORIG TITLE    Rupert Murdoch wycofuje się z brytyjskich gazet? . 
# ORIG CONTENT    Szef News Corporation Rupert Murdoch zrezygnował z szeregu kluczowych stanowisk w mediach.   81-letni magnat prasowy nie będzie zasiadał już w radach nadzorczych brytyjskich gazet the Sun, Times i Sunday Times.    Niespodziewany krok Murdocha wywołał lawinę spekulacji, co do powodów tej decyzji. Jedna z hipotez mówi, że News Corporation szykuje się do sprzedaży tytułów w następstwie skandalu podsłuchowego, jaki wstrząsnął Wielka Brytania w ubiegłym roku i doprowadził do zamknięcia tabloidu News of the World.   Skandal ten skutecznie zrujnował reputację Murdocha i jego współpracowników, a brytyjska komisja parlamentarna zajmującą się mediami wydała opinię, że nie jest on pożądaną osobą na czele wielkiego koncernu, który miał wchłonąć także niektóre kanały tamtejszej telewizji.   Przedstawiciele News Corporation starają się zbagatelizować decyzję Murdocha i twierdzą, że ma ona związek z planami podzielenia News Corporation na dwie firmy.  . 
