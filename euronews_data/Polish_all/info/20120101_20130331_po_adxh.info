# ORIG TITLE    Argentyna świętuje wybór Argentyńczyka na papieża . 
# ORIG CONTENT  Katolicy w Buenos Aires z wielką radością przyjęli wiadomość, że ich rodak został wybrany papieżem. Wielu z nich zna dobrze kardynała Belgoglio. Prymas Argentyny, a teraz papież Franciszek prowadził skromne życie i opiekował się ubogimi, jak święty Franciszek z Asyżu. “Nie spodziewaliśmy się tego, ale jesteśmy pewni, że będzie on wielkim papieżem”, przekonuje młody ksiądz. “Znamy go bardzo dobrze i wiemy, że jest święty, a teraz będzie jeszcze bardziej święty. Jesteśmy naprawdę szczęśliwi”. “To jest bardzo, bardzo ważne w kraju, który przechodzi przez trudny okres konfliktów, papież może nas połączy. Musimy przestać myśleć o przeszłości i walczyć o pokój”, uważa mieszkaniec argentyńskiej stolicy. Kardynał Bergoglio ma też w Argentynie przeciwników. Był krytykowany przez obecne władze za sprzeciwianie się małżeństwom homoseksualnym i adopcji przez nie dzieci. Tak wybór Argentyńczyka komentuje reporter euronews Oluf Bruns. “Fakt, że pierwszy od wielu stuleci papież spoza Europy pochodzi stąd, może być impulsem nie tylko dla kościoła w Argentynie, ale w całej Ameryce Łacińskiej. I to mimo oskarżeń wobec Franciszka I o współpracę z reżimem wojskowym w walce przeciw lewicowej partyzantce w latach 70.”. 
