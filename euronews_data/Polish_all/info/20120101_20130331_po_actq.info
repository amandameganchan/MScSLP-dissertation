# ORIG TITLE    Prawdziwe życie Arnolda Schwarzeneggera . 
# ORIG CONTENT  Były Terminator i były gubernator wydaje swoje wspomnienia. Książka Arnolda Schwarzeneggera zatytułowana “Total recall, moja niewiarygodna prawdziwa historia” ukaże się w Stanach Zjednoczonych 1 października. Aktor mówi, że niczego w tym dziele nie ukrywa, że będzie mówił zarówno o swoich sukcesach, jak i porażkach. Były republikański gubernator Kalifornii założył również swój Schwarzenegger Institute for State and Global Policy, poprzez który chce kontynuować swoją działalność publiczną. Gwiazdor mówi również o swoich przekonaniach politycznych: . “Nigdy nie uważałem demokratów za złych ludzi. Nie zapominajcie, że byłem żonaty z jedną z nich przez 25 lat.“    W książce aktor mówi również o swoim rozwodzie z Marią Shriver i wyjaśnia jego przyczynę: przed 15 laty Schwarzenegger miał dziecko z pracującą w jego domu kobietą.   Mimo swoich 65 lat Schwarzenegger nie zamierza odejść na aktorską emeryturę. Latem na ekranach ukazał się film “The Expendables 2”, w którym gra niewielką rolę. W przygotowaniu jest pięć innych filmów z muskularnym starszym panem.   . 
