# ORIG TITLE    Dziesiątki Syryjczyków uciekają do Libanu . 
# ORIG CONTENT  Nieustający ostrzał syryjskiego miasta Homs zmusza setki mieszkańców do ucieczki. Wielu z nich próbuje przekroczyć syryjską granicę i szukać schronienia w sąsiednim Libanie. Armia jednak ostrzeliwuje również przygraniczną miejscowość Quasir, co zmusza ludzi, by drogę do granicy pokonywali pieszo. Międzynarodowy Komitet Czerwonego Krzyża bezskutecznie apeluje do władz o przerwanie ognia i umożliwienie dostarczenia pomocy humanitarnej. Miałaby ona dotrzeć do miast Homs, Hama, Rastan i al-Zawiji. W Aleppo na północy Syrii opozycja informuje, że siły rządowe użyły gazu łzawiącego, by rozproszyć protesty przeciw Assadowi. Społeczność międzynarodowa pozostaje bezsilna wobec działania syryjskich władz. Chiny i Rosja dwukrotnie zawetowały ONZ-owskie rezolucje skierowane przeciw władzom w Damaszku. I choć chińskie władze wzywają zwaśnionych Syryjczyków do powstrzymania przemocy, wciąż są przeciwne zbrojnej interwencji. 
