# ORIG TITLE    Francja: świętowanie w cieniu kryzysu . 
# ORIG CONTENT  Tegoroczne obchody rocznicy zdobycia Bastylii we Francji odbyły się w cieniu kryzysu. W dorocznej paradzie można było oglądać 5 tysięcy żołnierzy, ponad 400 pojazdów wojskowych, ponad 200 koni, do tego śmigłowce i samoloty. Nic jednak nie zdołało przyćmić informacji o tym, że 8000 pracowników koncernu PSA Peugeot może stracić pracę. “Rząd oczywiście zrobi wszystko, by tak się nie stało. Oczywiście łatwo powiedzieć, że narzucają zwolnienia wysokie koszty pracy. W tym wypadku jednak, to jest efekt niekorzystnych strategicznych decyzji, które zostały w firmie podjęte w przeszłości. Teraz musimy się skupić na renegocjacji tych umów. Musimy zlecić ekspertyzy i przygotować nowy plan dla branży motoryzacyjnej” – powiedział w telewizyjnym wywiadzie francuski prezydent.   Francois Holland skomentował też aktualne relacje z Niemcami.   “Na każdej płaszczyźnie jestem nastawiony na szukanie kompromisu, co jest szczególnie ważne w kontekście walki z kryzysem w eurostrefie. Udało nam się znaleźć porozumienie w kwestii pomocy Hiszpanii i Włochom oraz w kwestii ustanowienia programu na rzecz wzrostu gospodarczego” – mówił Francois Hollande.   Nie obyło się też bez skandalu. Partnerka prezydenta, Valerie Trierweiler, na tradycyjnej paradzie wojskowej siedziała na osobnej trybunie. To efekt ostatniego zamieszania z jej udziałem. Poszło o wpis na portalu tweeter, w którym udzieliła poparcia w wyborach parlamentarnych przeciwnikowi byłej partnerki Hollande’a – Ségolène Royal. Sam Hollande sprawę skomentował krótko – taka sytuacja nie powtórzy się i dodał, że prywatne sprawy powinny zostać prywatnymi.   Na tradycyjnej paradzie od Łuku Triumfalnego do Placu Zgody nie wszystko poszło zgodnie z planem. Jeden ze spadochroniarzy podczas lądowania został niegroźnie ranny.   . 
