# ORIG TITLE    Cyberatak na Koreę Południową . 
# ORIG CONTENT  Panika w kilku redakcjach w Korei Południowej. Serwery trzech kanałów telewizyjnych zostały zaatakowane przez hackerów. Pracownicy nie mogli uruchomić swoich komputerów, ale programy były nadawane normalnie. Paraliż sieci komputerowych w telewizjach południowokoreańskich został spowodowany przez wirus, którego celem były również dwa banki. Ale również tam konsekwencje ataku były ograniczone i placówki finansowe mogły działać bez przeszkód. Prowadzone w tej sprawie dochodzenie wykazało, że była to skoordynowana na szeroką skalę akcja. Śledczy podejrzewają Koreę Północną, ale nie mówią tego wprost. Ten cyberatak przypadł na okres silnego napięcia między obu państwami koreańskimi. Władze w Seulu utworzyły specjalną grupę kryzysową: . “Ta grupa składa się z cywilów, wojskowych i przedstawicieli rządu” – powiedziała rzeczniczka biura prezydenckiego. Atak na sieci komputerowe w Korei Południowej przypadł podczas wizyty w Seulu reprezentanta władz USA, który ma tu dyskutować o nowych sankcjach ONZ przeciwko Korei Północnej. Od kilku tygodni Pjongjang wydaje bardzo bojowe w tonie oświadczenia wymierzone w południowego sąsiada i w Stany Zjednoczone. Niedawny przelot na Koreą Południową amerykańskiego bombowca wywołał gniew reżimu na północy, który zapowiedział “ostrą ripostę wojskową” na wypadek ponownego przelotu. 
