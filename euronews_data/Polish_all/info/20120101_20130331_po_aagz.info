# ORIG TITLE    Protesty podczas wizyty papieża na Kubie . 
# ORIG CONTENT  Około 200 000 Kubańczyków przybyło na mszę odprawianą przez papieża Benedykta XVI. Nie wszyscy jednak pozostali do końca uroczystości. Władze aresztowały ponad 150 przeciwników reżimu, którzy korzystając z wizyty głowy Kościoła chcieli zwrócic uwagę na łamanie praw człowieka w kraju.   Rzecznik Watykanu ksiądz Federico Lombardi nie chciał komentować zajścia i odciął się od protestujących.   “Ludzie mają prawo do protestu, ale nie powinni przeszkadzać innym w mszy” – oświadczył dyrektor Biura Prasowego Stolicy Apostolskiej.   Zdaniem politycznych komentatorów wizyta Benedykta XVI na Kubie ma przede wszystkim zacieśnić relacje pomiędzy Kościołem i państwem.   Zmieniająca się ostatnio Kuba wykorzystuje władze kościelne do mediacji z dysydentami. To w dużej mierze efekt polityki prowadzonej przez prezydenta Raula Castro.    Watykan oświadczył, że papieska wizyta nie ma w programie spotkań głowy Kościoła katolickiego z przeciwnikami komunistów.   Mimo to, szef watykańskiej dyplomacji ma zamiar spotkać się z wiceprezydentem Kuby, by dyskutować o prawach człowieka, więźniach politycznych oraz amerykańskim embargu. 
