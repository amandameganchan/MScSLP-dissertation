# ORIG TITLE    Somalia: praca w zamian za dezercję . 
# ORIG CONTENT  Władze Somalii zobowiązały się znaleźć pracę bojownikom z organizacji Al Shabaab, jeśli ci złożą broń i poddadzą się. Al Shabaab powiązana z Al-Kaidą, kontroluje południe Somalii i odpowiada za liczne zamachy na terenie kraju. W ubiegły weekend z szeregów bojówek zdezerterowało około 250 wojowników. Według szacunków władz, w całym kraju pozostaje 6000 rebeliantów. Somalijski Minister Spraw Wewnętrznych wezwał ich do poddania się. “Jeśli oni cofną się, jeśli cała organizacja zrezygnuje z walki, nie wyślemy ich po prostu na ulicę. Podzielimy ich na kilka grup. Jeśli przyjdą dobrowolnie, będą mogli pracować w fabrykach i zajmiemy się nimi. Spróbujemy wykorzystać ich umiejętności i spróbujemy ich chronić. A jeśli zostaną schwytani jako bojownicy, postawimy ich przed sądem i wyślemy do więzienia”. Poza dezercjami, Al Shabaab doznała też innego ciosu. Zerwanie sojuszu z nimi ogłosiła powstańcza grupa Hezbul Islam. Jeden z jej przywódców wyjaśnił, że to efekt różnic ideologicznych. Somalia jest ogarnięta wojną domową od dwóch dekad. Al Shabaab prowadzi swoje działania od sześciu lat. Rebelianci zostali wyparci w ubiegłym roku ze stolicy kraju, Mogadiszu, ale nie zrezygnowali z walki terrorystycznej i wciąż grożą śmiercią wszystkim somalijskim politykom. 
