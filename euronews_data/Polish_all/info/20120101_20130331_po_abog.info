# ORIG TITLE    Trudno być fanem Michaela Jacksona w Rosji . 
# ORIG CONTENT  Wielbiciele Michaela Jacksona próbowali oddać mu hołd w Sankt Petersburgu z okazji trzeciej rocznicy jego śmierci. Jednakże to pacyfistyczne i zgoła niepolityczne zgromadzenie zostało rozpędzone przez policję. Motywem akcji sił porządkowych było przyjęte niedawno prawo zakazujące manifestacji bez uprzedniego zezwolenia. Fanka króla popu skarży się: . “Nasze zgromadzenie nie miało w sobie nic z politycznego wiecu, nie było żadnej propagandy. Chcieliśmy tylko być razem w ten dzień, by oddać hołd Michaelowi Jacksonowi”. Prawo zakazujące zgromadzeń nie zatwierdzonych przez władze zostało przyjęte po masowych manifestacjach opozycji przeciwko zwycięstwu Władimira Putina w wyborach prezydenckich. Za organizowanie nielegalnych zgromadzeń grozi kara więzienia i wysokie grzywny. Jeden z organizatorów tego spotkania fanów legendarnego wykonawcy “Thrillera” został zatrzymany na krótko przez policję ze nielegalne wywieszenie na murze fotografii swojego idola. 
