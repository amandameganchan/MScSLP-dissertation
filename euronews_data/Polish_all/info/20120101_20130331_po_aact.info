# ORIG TITLE    Przyspieszą wyjście z Afganistanu? . 
# ORIG CONTENT  Prezydent Afganistanu Hamid Karzai wezwał NATO, by opuściło kraj o rok wcześniej niż planowano. Nie zgadza się na to amerykański sekretarz obrony, Leon Panetta, przebywający w Kabulu z wizytą. Sytuacja w Afganistanie zaogniła się w weekend, gdy amerykański żołnierz zastrzelił 16 cywilów. Po tej zbrodni talibowie ogłosili, że zrywają rozmowy pokojowe, dopóki będą brać w nich udział Amerykanie, którzy postępują w sposób “rozchwiany, niekonsekwentny i niejasny”. Dziś sprawca strzelaniny został przewieziony do Kuwejtu, co jeszcze bardziej wzburzyło Afgańczyków. Mieszkańcy Kandaharu chcą, żeby amerykański żołnierz został osądzony w kraju, gdzie zostawił po sobie kilkanaście ofiar. Niektórzy sugerują, że wywieziono go z Afganistanu, żeby go uwolnić. Wielu Afgańczyków chce kary śmierci dla żołnierza, niektórzy domagają się wręcz publicznej egzekucji, jako lekcji dla wszystkich obcokrajowców. Działania Talibów i oświadczenie Karzaja to ogromny problem dla dyplomatów państw NATO. Z drugiej strony, niektóre kraje, między innymi Francja, już wcześniej zapowiedziały przyspieszone opuszczenie Afganistanu. 
