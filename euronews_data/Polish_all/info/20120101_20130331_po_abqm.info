# ORIG TITLE    Prezes banku Barclays podaje się do dymisji . 
# ORIG CONTENT  Marcus Agius, który od sześciu lat sprawował funkcję prezesa i przewodniczył Radzie Administracyjnej banku Barclays, zrezygnował ze stanowiska. Przyczyną jego odejścia był skandal związany z manipulacjami podczas ustalania tak zwanej stopy Libor, na podstawie której banki pożyczają sobie wzajemnie pieniądze na londyńskim rynku finansowym. Komentując tę aferę, Tracey McDermott, dyrektor do spraw przestępstw finansowych londyńskiej instytucji regulacyjnej FSA, mówiła o świadomie zorganizowanym skandalu, który może objąć również inne banki. “Wykryliśmy poważne przewinienie w ich sposobie ustalania propozycji stóp międzybankowych objętych wskaźnikiem Libor. Ta stopa procentowa jest bardzo ważna przy zawieraniu milionów umów na całym świecie.” . Marcus Angius przeprosił pracowników, klientów i akcjonariuszy banku Barclays. Będzie sprawował swoją funkcję do chwili nominacji jego następcy. Skandal wskaźnika Libor może objąć również Boba Diamonda, dyrektora generalnego banku. W środę ma on stawić się przed brytyjską komisją parlamentarną. 
