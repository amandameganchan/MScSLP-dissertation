# ORIG TITLE    Chadecy stracili Dolną Saksonię? . 
# ORIG CONTENT  Według wstępnych wyników, rządząca Niemcami koalicja, przegrała wybory lokalne w Dolnej Saksonii. Jeśli rezultaty potwierdzą się, szefem landowego rządu zostanie polityk socjaldemokratów Stephan Weil. Koalicja jego ugrupowania i Partii Zielonych będzie mieć zaledwie 1-mandatową większość. “Widzę najbliższe pięć lat pod znakiem czerwono-zielonej koalicji”, nie ukrywał zadowolenia Weil. Najwięcej głosów w wyborach zebrała tradycyjnie chadecja, która dotychczas rządziła w Dolnej Saksonii. Jednak mimo osobistego zaangażowania kanclerz Angeli Merkel, CDU zdobyła tylko 36% głosów – o 6% mniej niż pięć lat temu i 12% mniej niż przed dekadą. Swój wynik natomiast poprawił koalicyjny partner chadeków, liberałowie z FPD. Blisko 10-procentowy rezultat jest lepszy niż przewidywały sondaże, ale słabszy niż w przypadku Zielonych, którzy zebrali ponad 13%. Lewica uzyskała poparcie 3% wyborców, a partię piratów poparło zaledwie 2% głosujących. Wybory w Dolnej Saksonii uważane są za próbę generalną przed wrześniowymi wyborami do Bundestagu. 
