# ORIG TITLE    Hillary Clinton żegna się z polityką. Ale czy na zawsze? . 
# ORIG CONTENT  Następca Hillary Clinton już został wyznaczony, a zatem ona sama może odejść ze stanowiska sekretarza stanu. Nastąpi to oficjalnie w najbliższy piątek. Wcześniej jednak zorganizowała globalną wideokonferencję, podczas której przeprowadziła bilans swojej czteroletniej działalności na czele amerykańskiej dyplomacji. Podczas tego spotkana z mediami Hillary Clinton odpowiadała na pytania dziennikarzy z Libanu, Kolumbii, Wielkiej Brytanii i wielu innych krajów. “Każdy może popierać jakiś pogląd, być pewnym swoich przekonań, ale demokracja to przede wszystkim sztuka kompromisu. Nie można odwracać się plecami do kompromisu. W przeciwnym razie popadamy w fanatyzm.” . Hillary Clinton była kolejno pierwszą damą USA, senatorem stanu Nowy Jork i wreszcie szefową dyplomacji. Teraz może położyć kres tej oryginalnej politycznej karierze, albo też zdecydować o jej kontynuacji w nowym wcieleniu. W 2008 roku przegrała wewnętrzną walkę z Barackiem Obamą o prezydencką nominację Partii Demokratycznej. Na razie nic nie mówi o swoich planach na rok 2016. “Nie mogę się doczekać, kiedy odejdę z Departamentu Stanu i odrobię kilka lat brakującego mi snu.” . Snu mogło pani Clinton rzeczywiście brakować. W ciągu czterech lat odwiedziła 112 krajów i przeleciała półtora miliona kilometrów. Pobiła w ten sposób wszystkie rekordy swoich poprzedników na stanowisku sekretarza stanu. Mówi nasz amerykański korespondent Stefan Grobe: . “Wideokonferencja pokazała, jak bardzo Hillary Clinton jest popularna na świecie. Odpowiedziała wymijająco na pytanie, czy zamierza startować w najbliższych wyborach prezydenckich. Jej jedyna oficjalna zapowiedź to zamiar zredagowania swoich wspomnień.” . 
