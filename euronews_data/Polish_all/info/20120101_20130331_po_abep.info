# ORIG TITLE    Nowe władze Francji chcą podnieść płacę minimalną . 
# ORIG CONTENT  Nowy premier Francji, Jean-Marc Ayrault spotkał się z przedstawicielami związków zawodowych i organizacji biznesowych. Związkowcy domagają się między innymi podniesienia płacy minimalnej. Obecnie najgorzej opłacani pracownicy zarabiają 9 euro i 23 centy brutto. Według przywódcy największego francuskiego związku zawodowego, zbyt wielu ludzi pracuje za płacę minimalną, a co gorsza, najniższe wynagrodzenie otrzymują przez niemal całe swoje życie zawodowe. Jednak pracodawcy odpowiadają, że takie posunięcie oznaczałoby wyższe koszty dla francuskich firm, co wymusiłoby na nich zwalnianie pracowników. “Jesteśmy przeciwko tej propozycji, bo jak powiedziałem to rozwiązanie nie ma nic wspólnego z wartością pracy wykonywanej przez pracowników”, powiedział Jean-Francois Roubaud, przewodniczący organizacji zrzeszającej małe i średnie przedsiębiorstwa. “Realnym rozwiązaniem, które jednak wymaga więcej czasu, by wprowadzić je w życie, jest szukanie sposobu na obniżenie kosztów pracy i spowodowanie, że pracownicy będą dostawać do rąk więcej pieniędzy”. Podniesienie płacy minimalnej było jedną z obietnic wyborczych nowego prezydenta, Francois Hollande’a. Jednocześnie jednak musi on pamiętać o złej sytuacji na francuskim rynku pracy, który według ekonomistów jest skrępowany sztywnym prawem pracy i wysokimi podatkami. 
