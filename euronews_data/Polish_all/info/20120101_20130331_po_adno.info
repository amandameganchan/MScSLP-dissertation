# ORIG TITLE    Rosja wysyła Iljuszyny po swoich obywateli przebywających w Syrii . 
# ORIG CONTENT  Dwa Iljuszyny 76 wystartowały z Moskwy po przebywających w Syrii obywateli rosyjskich. Na pokładzie obu samolotów ma powrócić z ogarniętej wojną domową Syrii do Rosji od 100 do 150 osób. Według informacji podanych przez władze rosyjskie trasa lotów powrotnych będzie przebiegać przez Liban. Moskwa dodaje, że nie chodzi tu o prawdziwą ewakuację.   Osoby opuszczające Syrię przebywały dotąd w regionach objętych walkami, zwłaszcza w okolicach Damaszku, Aleppo i Hims.   W poniedziałek walki w Syrii miały wyjątkowo morderczy charakter. Zginęło 178 osób. Jeden tylko zamach w Salamiye w prowincji Hama pochłonął 42 ofiary.   W ten wtorek lotnictwo i artyleria syryjska bombardowały kontrolowane przez rebeliantów przedmieścia Damaszku. Trwają walki wokół obozu uchodźców palestyńskich w Yarmouk. Według popierającego reżim dziennika Al-Watan zostały tam skoncentrowane silne oddziały armii rządowej.   Krwawe walki między powstańcami i Kurdami trwają również od sześciu dni na wschodzie Syrii.   . 
