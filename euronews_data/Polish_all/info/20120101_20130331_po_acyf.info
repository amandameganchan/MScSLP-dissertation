# ORIG TITLE    Grecy “uczcili” na ulicy szczyt Unii Europejskiej . 
# ORIG CONTENT  25 tysięcy ludzi na ulicach Aten, 17 tysięcy w Salonikach. W taki sposób Grecy postanowili “uczcić” rozpoczynający się w tym samym czasie w Brukseli szczyt Unii Europejskiej. W Atenach kordon policji na placu Syntagma blokował dostęp do siedziby parlamentu i do luksusowych hoteli. Młodzi zamaskowani ludzie atakowali siły porządkowe koktajlami Mołotowa.   Przez cały czwartek Grecja była sparaliżowana z powodu strajku. Nie było ani promów, ani metra, ani taksówek, pociągów i samolotów. Jest to już czwarty tak masowy strajk od początku roku.  . A wszystko to po to, by powiedzieć zgromadzonym w Brukseli przywódcom, że Grecy nie zniosą trzeciego pod rząd roku ograniczeń budżetowych.   Choć w zasadzie Grecja nie jest jednym z punktów porządku dnia w Brukseli, premier Antonis Samaras ma nadzieję, że Europa udzieli mu mocnego poparcia w przekonywaniu Greków o konieczności dalszych oszczędności.  . 
