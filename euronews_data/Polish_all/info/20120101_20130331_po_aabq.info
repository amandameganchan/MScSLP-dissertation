# ORIG TITLE    Amerykański Fed studzi nastroje . 
# ORIG CONTENT  Amerykańska Rezerwa Federalna, która spotkała się we wtorek, pozostawiła stopy procentowe na niezmienionym poziomie. Według Fed, amerykańska gospodarka nie potrzebuje dodatkowych bodźców w postaci obniżonego kosztu kredytów. To decyzja zgodna z oczekiwaniami większości ekonomistów. Fed jednocześnie powtórzył deklarację, że nie będzie zmieniać “wyjątkowo niskich stóp procentowych” co najmniej do końca 2014 roku. Oprocentowanie kredytów w USA jest dzięki temu niewiele wyższe niż w Japonii i Szwajcarii, ale wciąż niższe niż w Wielkiej Brytanii, czy strefie euro. Cary Leahey, ekonomista z firmy Decision Economics uważa, że trzeba studzić nastroje. “Amerykańska ekonomia ma się lepiej, ale jednocześnie Fed wylewa kubeł zimnej wody na cieszących się z dobrych wskaźników. Widocznie dla Fedu nie sa one dość dobre”, uważa analityk. Według danych Departamentu Pracy, w lutym w USA powstało ponad 200 tysięcy miejsc pracy. Liczba pracujących amerykanów wzrosła trzeci miesiąc z rzędu. Dzięki temu wzrosła też sprzedaż detaliczna – o 1,1 procenta. Jednak według przedstawicieli Fed, dopóki niepewna jest sytuacja w Europie, a także na środkowym wschodzie, perspektywy dla amerykańskiej gospodarki wciąż nie są różowe. 
