# ORIG TITLE    Syria na szczycie Unia Europejska – Rosja . 
# ORIG CONTENT  Sytuacja w Syrii była jednym z głównych przedmiotów rozmów w czasie szczytu Unia Europejska – Rosja w Sankt Petersburgu. Przywódcy nie ukrywali, że różnią się poglądami w kwestii pozostania Baszara al-Assada u władzy, jednak zgodnie twierdzili, że trzeba położyć kres przemocy na ulicach syryjskich miast. Unijny prezydent Herman van Rompuy starał się podkreślać te wspólne punkty. “Unia Europejska i Rosja mogą się różnić między sobą w pewnych ocenach, ale w pełni zgadzamy się, że plan Kofiego Annana, jako całość, stanowi najlepszą okazję, by przerwać błędne koło przemocy w Syrii i znaleźć pokojowe i trwałe rozwiązanie kryzysu. Musimy wspólnie działać na rzecz natychmiastowego wstrzymania przemocy i rozpoczęcia procesu transformacji w Syrii”. W czasie szczytu rosyjski prezydent naciskał też na unijne władze, aby przyspieszyły proces zniesienia wiz wjazdowych dla Rosjan. 
