# ORIG TITLE    Egipt: Mohamed Mursi nakazuje wznowienie działalności parlamentu . 
# ORIG CONTENT  Egipscy parlamentarzyści wrócą do swoich funkcji do czasu rozpisania nowych wyborów. Takie polecenie wydał im nowy prezydent kraju Mohamed Mursi. Decyzja szefa państwa, ogłoszona w formie dekretu, anuluje wcześniejszy akt rozwiązania parlamentu, wydany w ubiegłym miesiącu. Najwyższy Trybunał Konstytucyjny orzekł wtedy, że Zgromadzenie Ludowe, w którym większość miejsc zajmują przedstawiciele Bractwa Muzułmańskiego, jest “nielegalne”. Postanowienie to było interpretowane jako próba odzyskania władzy przez wojskowych. Teraz prace parlamentu zostaną wznowione na mocy decyzji prezydenta, który podobnie jak większość parlamentarna jest związany z Bractwem Muzułmańskim. Według nowego rządu, wybory parlamentarne odbędą się w terminie 60 dni po zatwierdzeniu przez referendum nowej konstytucji. 
