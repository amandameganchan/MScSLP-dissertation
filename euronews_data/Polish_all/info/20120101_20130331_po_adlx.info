# ORIG TITLE    Obywatel rosyjski Depardieu chwali prezydenta Putina . 
# ORIG CONTENT  Aktor Gérard Depardieu, od kilku dni obywatel rosyjski, w dalszym ciągu chwali swojego prezydenta Władimira Putina. W wywiadzie dla rosyjskiej telewizji publicznej nie ograniczył się zresztą do pochwał pod adresem szefa państwa rosyjskiego, ale skrytykował również opozycję za – jak zasugerował – jej niekompetencję. “Opozycja nie ma programu, nie ma nic. Są tam bardzo inteligentni ludzie jak Kasparow. Ale on jest inteligentny w grze w szachy. Polityka to coś zupełnie innego.” . Gérard Depardieu skomentował również na swój sposób skazanie na obóz pracy członkiń grupy Pussy Riots: . “No cóż, Francuzi są bardzo dobrzy w krytykowaniu, gdy mówią o Pussy Riot. Wyobraźmy sobie, że Pussy Riot przychodzą na przykład do meczetu. Tego nigdy nie zrobią, bo zostałyby spalone żywcem.” . Francuski gwiazdor otrzymał paszport rosyjski z rąk prezydenta Putina. Wcześniej zapowiedział, że chce opuścić Francję z powodu zbyt wysokich podatków. 
