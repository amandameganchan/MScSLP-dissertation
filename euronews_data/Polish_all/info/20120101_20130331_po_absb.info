# ORIG TITLE    Libijczycy idą do urn . 
# ORIG CONTENT  Libia szykuje się do pierwszych od ponad 40 lat wyborów parlamentarnych. W sobotę, prawie 3 miliony libijskich obywateli wybierać będzie 200-osobową Konstytuantę, której zadaniem będzie utworzenie rządu tymczasowego, wybór premiera oraz uchwalenie nowej konstytucji.   Sobotnie głosowanie obserwować będzie Unia Europejska oraz liczne organizacje międzynarodowe.   Oczekiwanie na ten historyczny dzień zakłócają jednak nawoływania do bojkotu wyborów przez federalistów, którzy nie zgadzają się na podział miejsc w przyszłej Konstytuancie.   Optymizm nie opuszcza jednak organizatorów:   “Komisja wyborcza jest zorganizowana zgodnie z międzynarodowymi standardami. Z tego punktu widzenia, jesteśmy pewni, że wszystko odbędzie się bez problemów”.   Sytuacja w kraju jest jednak bardzo napięta. W wielu miejscach zaobserwowano przykłady sabotażu. W czwartek spalono jeden z magazynów, w których przechowuje się dokumentację wyborczą, a w poprzedni weekend budynek komisji wyborczej w Bengazi został całkowicie zniszczony.           . 
