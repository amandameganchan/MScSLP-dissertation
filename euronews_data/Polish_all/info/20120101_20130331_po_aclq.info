# ORIG TITLE    Izaak zniszczył Haiti i zagraża republikańskiej konwencji . 
# ORIG CONTENT  Tropikalny sztorm Izaak, zbliżający się do Florydy, zmusił amerykańską Partię Republikańską do przesunięcia krajowej konwencji wyborczej. Zjazd na którym Mitt Romney zostanie oficjalnie wyznaczony na partyjnego kandydata w wyborach prezydenckich odbędzie się w Tampie na Florydzie. Sztorm Izaak zdążył już spustoszyć Kubę, gdzie między innymi pozrywał sieci energetyczne. Przeszedł też przez Haiti, które jeszcze odbudowuje się po tragicznym trzęsieniu ziemi sprzed 2 lat. Tam w wyniku ataku Izaaka zginęło co najmniej sześć osób. Zniszczonych zostało też wiele namiotów, w których do teraz mieszkało kilkanaście tysięcy osób, które w wyniku trzęsienia ziemi straciły domy. Pracownicy organizacji humanitarnych ostrzegają, że w wyniku przejścia huraganu i zalania części stolicy Haiti, Port-au-Prince, może dojść do wybuchu epidemii cholery. 
