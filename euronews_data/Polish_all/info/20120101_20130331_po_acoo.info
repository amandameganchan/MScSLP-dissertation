# ORIG TITLE    EBC częściowo zadowolił inwestorów . 
# ORIG CONTENT  Europejski Bank Centralny będzie skupować obligacje skarbowe państw strefy euro z rynku wtórnego. Ale tylko w przypadku, gdy dane państwo wykorzysta możliwość pomocy oferowanej przez inne europejskie mechanizmy stabilizacyjne. “Europejski system monetarny jest teraz bardzo rozdrobniony. Działania, o których dziś postanowiliśmy, mają na celu ustabilizowanie sytuacji na rynku długu. Trzeba powiedzieć, że ta decyzje jest konieczna, by przywrócić naszą zdolność do realizacji celu, jakim jest stabilność cen w strefie euro. Dzięki tym działaniom, zostanie przywrócona jednolitość polityki pieniężnej w euro-zonie”. Wraz ze skupowaniem obligacji, Europejski Bank Centralny będzie ściągać z rynku nadwyżki pieniędzy, by przeciwdziałać inflacji. Wielu inwestorów oczekiwało takiego posunięcia europejskiego banku. Rentowność hiszpańskich obligacji spadała jeszcze przed oficjalną wypowiedzią prezesa banku, a po niej nastąpiła prawdziwa obniżka. Oprocentowanie 4-letnich hiszpańskich obligacji spadło z niemal 6 do 4,5 procenta. Natomiast wbrew oczekiwaniom sporej części inwestorów, Rada Prezesów nie zdecydowała o obniżeniu stóp procentowych w strefie euro. 
