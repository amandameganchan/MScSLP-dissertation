# ORIG TITLE    Szczyt Unii bez premiera Grecji . 
# ORIG CONTENT  Nowy premier Grecji Antonis Samaras nie może udać się do Brukseli na szczyt Unii Europejskiej zaplanowany na 28 i 29 czerwca. 61-letni szef greckiego rządu cierpi na odwarstwienie siatkówki i przeszedł właśnie operację oka. Jego chirurg kategorycznie zabronił mu podróżowania. “To jest kategoryczny zakaz” – powiedział doktor Panagiotis Theodosiadis. – “Premier nie może podróżować ze względu na poważny charakter jego dolegliwości wymagającej opieki i pozostania w bezruchu. Nie wolno mu podróżować samolotem, ani nawet jeździć samochodem.” . To nie koniec greckiego pecha. Do Brukseli nie uda się również minister finansów, który przebywa w szpitalu. Grecję będzie reprezentował minister spraw zagranicznych. Brukselski szczyt będzie spotkaniem decydującym, jeżeli chodzi o przyszłość strefy euro. Grozi jej wciąż zapaść, jeśli Grecji nie uda się wyjść z finansowych tarapatów. 
