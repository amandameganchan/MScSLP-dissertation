# ORIG TITLE    Dramatyczna sytuacja uchodźców z Mali . 
# ORIG CONTENT    Wysoki Przedstawiciel ONZ do spraw Uchodźców wezwał społeczność międzynarodową do pomocy w rozwiązaniu kryzysu humanitarnego w Mali.   Podczas wizyty w sąsiednim Burkina Faso Antonio Guterres powiedział, że zagrożony jest pokój w całym regionie.    Od czasu wybuchu islamskiej rebelii na północy kraju z Mali uciekły setki tysięcy osób. Ceny żywności gwałtownie skoczyły w górę i miliony Malijczyków zaczęły głodować.   “Należy podkreślić, że obecnie wiemy o 250 000 uciekinierów z Mali, którzy po wielkich cierpieniach przekroczyli granicę bardzo ubogich państw, takich jak Niger, Mauretania i Burkina Faso, które same borykają się z problemem głodu” – powiedział Guterres.   To w tych trzech krajach schronili się Malijczycy z północy, która teraz według islamskich radykałów nazywa się Azawadem. Swoją stolicę ustanowili oni w Timbuktu, gdzie zniszczyli zabytki wpisane na listę Światowego Dziedzictwa Ludzkości. Bezwzględnie egzekwują tam także prawo szariatu.   Opanowanie północy przez islamskich radykałów jest w dużej mierze winą władz w Bamako, gdzie w czasie walk z powstańcami doszło do zamachu stanu. 
