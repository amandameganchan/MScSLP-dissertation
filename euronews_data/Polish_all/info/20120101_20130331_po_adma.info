# ORIG TITLE    Garść statystyk z niemieckiej gospodarki . 
# ORIG CONTENT  Niemieckie władze opublikowały statystyki gospodarcze za ubiegły rok. Produkt Krajowy Brutto wzrósł o 0,7 procenta. Z pewnością wynik ten byłby lepszy, gdyby nie ostatni kwartał. W ciągu ostatnich trzech miesięcy ubiegłego roku niemiecka gospodarka zwinęła się o pół procenta – głównie ze względu na spadek eksportu. Choć niemiecki wzrost jest słabszy niż rok wcześniej, gdy było to trzy procent, to i tak Niemcy radzą sobie lepiej niż wiele innych państw strefy euro. To co cieszy ekonomistów to fakt, że po raz pierwszy od pięciu lat wpływy do budżetu były wyższe niż wydatki rządu o 0,1 procenta PKB. Według ekonomistów, w 2013 roku niemiecka gospodarka wciąż będzie się powoli rozwijać – prognozy wahają się między 0,4, a 1 procentem. 
