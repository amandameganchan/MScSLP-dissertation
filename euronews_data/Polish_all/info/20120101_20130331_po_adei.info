# ORIG TITLE    Armia Wolnej Syrii w ofensywie . 
# ORIG CONTENT  Bojownicy Wolnej Armii Syryjskiej odnieśli w ciągu ostatnich dni kilka zwycięstw. Przy granicy Syrii z Turcją doszło do starcia między Syryjczykami, a bojówkami Kurdyjskimi. Niedawni sprzymierzeńcy walczyli o przejęcie kontroli nad przygranicznymi miejscowościami, między innymi miastem Ras al-Ajn. Ważniejszy sukces rebelianci osiągnęli w pobliżu stolicy kraju, Damaszku. Zdobyli tam bazę lotniczą. Wycofali sie z niej po zniszczeniu kilku śmigłowców, ale uzupełnili swoje zapasy amunicji. Według rebeliantów, między innymi z tej bazy syryjscy bojownicy dokonywali ataków na pozycje rebeliantów. Ale atakowane są nie tylko cele wojskowe. W niedzielę lotnictwo zbombardowało jedną z wiosek na wschód od Damaszku. Według Syryjskiego Obserwatorium Praw człowieka zginęło co najmniej ośmioro dzieci. Informacje te są trudne do zweryfikowania, ze względu na zakaz funkcjonowania w Syrii zagranicznych mediów. Kwestia poparcia rebeliantów przez Francję stała się przyczyną poważnego zgrzytu dyplomatycznego. Premier Rosji, Dmitrij Miedwiediew powiedział, że jest to “nie do zaakceptowania w świetle prawa międzynarodowego”. Szef rosyjskiego rządu rozpoczął w poniedziałek dwudniową wizytę we Francji, w czasie której z pewnością poruszona zostanie również kwestia Syrii. 
