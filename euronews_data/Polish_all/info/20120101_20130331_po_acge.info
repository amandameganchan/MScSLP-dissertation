# ORIG TITLE    Puste ulice, brak żywności – nasz wysłannik donosi z Damaszku . 
# ORIG CONTENT  Ulice dzielnicy Saida Zainab w Damaszku są zazwyczaj pełne ludzi. Jednakże walki między siłami rządowymi i rebeliantami zmusiły wielu mieszkańców miasta do ucieczki. Handlowcy zaś musieli pozamykać swoje sklepy. Wszędzie można odczuć ogromne napięcie. Nasz specjalny wysłannik rozmawia z mieszkańcami dzielnicy. Jedna z kobiet mówi o braku żywności: . “Mam dziesięcioro dzieci. Dostajemy jeszcze żywność, ale mniej niż przedtem.” . Ta nastolatka mówi z kolei o strachu: . “Boimy się cały czas. Mam nadzieję, że mój ojciec wróci cały i zdrowy do domu.” . Według naszego wysłannika niektóre części dzielnicy są wciąż pod kontrolą powstańców z Wolnej Armii Syryjskiej. Co około pięciuset metrów są ustawione posterunki kontrolne. Nie pozwolono nam na ich sfilmowanie. Mówi wysłannik Euronews Bora Bayraktar: . “W ciągu dwóch ostatnich dni w dzielnicy Saida Zainab miały miejsce ostre walki. Jest to miejsce docelowe szyickich pielgrzymek. Właśnie tu przed niecałym tygodniem powstańcy porwali 48 Irańczyków.” . 
