# ORIG TITLE    Ruch Occupy Moscow: policja wyrzuca manifestantów z centrum Moskwy . 
# ORIG CONTENT  Choć sąd moskiewski dał im czas do południa na opuszczenie parku Czistyje Prudy w Moskwie, policja była szybsza i rozpoczęła już o świcie operację usuwania członków ruchu Occupy Moscow. Ponad stu manifestantów rozbiło tam obóz przed ponad tygodniem. Protestowali między innymi przeciwko powrotowi Władimira Putina na Kreml, a także przeciwko represjom, jakie spotkały uczestników wcześniejszych manifestacji w okolicach siedziby prezydenta Rosji. Tamte protesty miały miejsce w przeddzień inauguracji prezydentury. Te różne formy nieposłuszeństwa są zjawiskiem bezprecedensowym w Rosji od początku ery Putina. Podczas środowej operacji policyjnej zatrzymano na kilka godzin około dwudziestu osób. Niektórzy manifestanci wyrazili zamiar utworzenia nowego obozowiska w innych parkach. Jednak moskiewskie władze miejskie przestrzegły, że nie będą tego tolerować. 
