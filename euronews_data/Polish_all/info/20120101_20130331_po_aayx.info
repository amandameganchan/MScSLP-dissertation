# ORIG TITLE    Merkel nie zmieni polityki rządu . 
# ORIG CONTENT  Eksplozja radości – taka była reakcja w siedzibie SPD w Berlinie, gdy ogłoszono wyniki wyborów lokalnych w Nadrenii Północnej-Westfalii. Poparcie 39 procent wyborców było nieco wyższe od oczekiwanego, ale zaszokował przede wszystkim wynik CDU.   Poparcie dla chadecji na poziomie 26% to najgorszy wynik tej partii po II wojnie światowej. Rządzący krajem chadecy zostali przez wyborców ukarani za oszczędności, które kanclerz Angela Merkel wprowadza w kraju i narzuca Europie.   “To był gorzki dzień dla nas. Gorzki i bolesny dzień klęski”, przyznała Merkel, jednak wykluczyła możliwość zmiany polityki rządu. “Nie widzę sprzeczności między polityką oszczędzania i polityką rozwoju”, wyjaśniła.   Przedterminowe wybory w Nadrenii Północnej-Westfalii musiały odbyć się dlatego, że upadł landowy rząd, na czele którego stała Hannelore Kraft. Teraz socjaliści mogą stworzyć stabilną większość, z Zielonymi, którzy dostali ponad 11 procent głosów.   Kraft nie kryła zadowolenia z wyniku. Zwolennikom partii zgromadzonych w Dusseldorfie powiedziała, że “do Berlina został wysłany jasny sygnał, że przyszłość będzie w czerwono-zielonych barwach, wierzę, że podobny wynik osiągniemy wkrótce w wyborach federalnych”.   Do parlamentu weszły też liberalna FPD, która uzyskała wyższy wynik niż się spodziewano, a także Niemiecka Partia Piratów.   . 
