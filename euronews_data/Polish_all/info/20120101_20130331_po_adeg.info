# ORIG TITLE    Egipt na skraju nowej rewolucji? . 
# ORIG CONTENT  Plac Tahrir w Kairze znów jest okupowany. To reakcja na działania prezydenta Mohameda Mursiego, który za pomocą dekretów dąży do przejęcia niemal absolutnej władzy w kraju. Liczba gromadzących się na placu ludzi nie zmalała nawet po tym, gdy prezydent ogłosił, że jego ruch jest tylko “tymczasowy”. Opozycja domaga się natychmiastowego odwołania dekretów, które jej zdaniem są zagrożeniem dla egipskiej demokracji. “Domagamy się, żeby prezydent zaczął rozmowę ze wszystkimi siłami politycznymi z placu Tahrir i unieważnił swoje decyzje”, powiedział jeden z protestujących. Do pierwszych starć w Egipcie doszło jeszcze w czwartek, gdy Mursi rozszerzył swoje kompetencje. Do poniedziałku rannych zostało około 500 osób. Władze partii Bractwo Muzułmańskie, z której wywodzi się Mursi, stwierdziło, że w ataku na ich główną siedzibę w Damanhur zginął jeden z członków Bractwa. Na poniedziałek zaplanowano spotkanie prezydenta z członkami Najwyższej Rady Prawnej. 
