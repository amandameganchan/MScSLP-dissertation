# ORIG TITLE    Libia znów w ogniu walk . 
# ORIG CONTENT  Stale rośnie liczba ofiar starć w północno-zachodniej Libii. Już od trzech dni milicje z zamieszkanego głównie przez Berberów miasta Zuary prowadzą wymianę ognia z bojownikami z pobliskich osiedli arabskich. W nocy z poniedziałku na wtorek, dzięki mediacji armii, stronom udało się dojść do kompromisu. Zawieszenie broni nie trwało jednak długo: rano walki wznowiono.   Ponad pięć miesięcy od upadku dyktatury Muammara Kadafiego, nowym władzom libijskim trudno jest opanować falę starć między licznymi uzbrojonymi milicjami, których działaniom sprzyjają utrzymujące się od pokoleń konflikty klanowe oraz zbyt łatwy dostęp do pozostałej po poprzedniej ekipie broni. Tymczasowa Rada Narodowa poinformowała, że w wyniku destabilizacji kraju spowodowanej napięciami ostatnich dni wybory parlamentarne przewidziane na czerwiec mogą zostać odroczone. 
