# ORIG TITLE    Przemoc w Syrii rośnie . 
# ORIG CONTENT  Do internetu trafiają kolejne drastyczne nagrania z Syrii. Na jednym z nim, według autora widać miasto Homs, na które znów spadają artyleryjskie pociski. Ci, którzy do tej pory nie uciekli z miasta, próbują zrobić to teraz. To w tym mieście rozpoczęło się powstanie przeciw prezydentowi Baszarowi al-Assadowi. I dlatego też ono szczególnie cierpi w czasie pacyfikacji. Według autora nagrania, pochodzi ono z czwartku 7 czerwca. Widać na nim, jak kolejne pociski obracają budynki mieszkalne w proch. Na innym nagraniu widać rząd martwych dzieci owiniętych w prześcieradła. To są prawdopodobnie najmłodsze ofiary środowej masakry w prowincji Hama. Jak informuje opozycja, siły rządowe zaatakowały tam dwie wioski. Wśród kilkudziesięciu ofiar, część miała zginąć od ran kłutych, 12 ciał znaleziono spalonych. Syryjska opozycja twierdzi, że wszystkie ofiary to przedstawiciele sunnitów i apeluje do obserwatorów ONZ, by nie pozostali bierni wobec tych informacji. Mieli oni wprawdzie monitorować przestrzeganie zawieszenia broni, ale opozycjoniści apelują, by również prowadzili dochodzenia w sprawie masakr. 
