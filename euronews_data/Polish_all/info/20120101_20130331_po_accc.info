# ORIG TITLE    Syria: wciąż trwają walki o Aleppo . 
# ORIG CONTENT  Nie ustają ostre walki w mieście Aleppo na północnym zachodzie Syrii. Armia reżimowa prowadzi od soboty kontrofensywę, której celem ma być odzyskanie kontroli nad dzielnicami zajętymi przez powstańców. Po stosunkowo spokojnej nocy walki przybrały od rana na sile. Obecni na miejscu świadkowie mówią, że słyszeli eksplozje i widzieli przelatujące nad miastem samoloty i śmigłowce. Do aktów przemocy dochodzi również w innych częściach kraju – w miastach Homs, Idlib oraz w regionie Damaszku. Syryjskie Obserwatorium Praw Człowieka, którego biura znajdują się w Londynie, podaje, że od początku powstania w marcu ubiegłego roku zginęło już w Syrii ponad 20 tysięcy osób. 
