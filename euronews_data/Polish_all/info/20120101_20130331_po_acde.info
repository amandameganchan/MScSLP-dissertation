# ORIG TITLE    Baza NATO w Rosji – Putin popiera, opozycja krytykuje . 
# ORIG CONTENT  Mieszkańcy Uljanowska w Rosji protestują przeciwko projektowi otwarcia tam bazy logistycznej NATO. Ma ona ułatwiać przesyłanie konwojów Sojuszu do Afganistanu lub też konwojów opuszczających ten kraj. Podczas swojej środowej wizyty w Uljanowsku prezydent Władimir Putin poparł ideę utworzenia tej bazy. Podkreślił, że Rosja woli pomagać w przesyłaniu transportów NATO niż sama wysyłać swoje oddziały do tego kraju.   Władimir Putin dodał:    . “Jeśli w Afganistanie nie ma silnego przywództwa, nasza południowa granica nie będzie pewna. Obecne władze afgańskie będą miały trudności z utrzymaniem kontroli nad krajem. Kraje NATO są obecne w Afganistanie i wypełniają tę funkcję, musimy zatem im pomagać. Nie powinniśmy walczyć tam ponownie. Pozostawmy to siłom NATO.”   Władimir Putin, który oświadczył również, że siły NATO powinny pozostać w Afganistanie aż do wypełnienia ich misji stabilizacyjnej, skrytykował plan wycofania większości oddziałów do roku 2014.   Przeciwko utworzeniu bazy NATO protestowali nie tylko mieszkańcy Uljanowska, ale również rosyjska opozycja. Jednakże rząd Rosji zapewnił, że ta baza będzie pełniła funkcje czysto logistyczne i nie zostanie przekształcona w bazę wojskową. 
