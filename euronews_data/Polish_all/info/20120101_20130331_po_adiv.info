# ORIG TITLE    Wschodnia część Ameryki Północnej pod śniegiem . 
# ORIG CONTENT  Najpierw wschód Stanów Zjednoczonych, a teraz Kanada. Duża część kontynentu północnoamerykańskiego jest sparaliżowana obfitymi opadami śniegu. W Kanadzie poważna sytuacja panuje między innymi w Ottawie, Toronto i w Montrealu. W stolicy prowincji Quebec spadło we czwartek 45 centymetrów śniegu. Takich opadów nie stwierdzono tam od roku 2005. Rozmawiamy z turystą przebywającym w Montrealu: . “Śnieg jest zbyt twardy. Przyjechaliśmy tu na wakacje, ale nie wiedzieliśmy, że będzie burza śniegowa. A teraz jesteśmy tu zablokowani i nie wiemy, co robić.” . Trudno w tych warunkach poruszać się. Trzeba najpierw odnaleźć swój samochód pod grubą pierzyną śniegu. Potem – drobna formalność – trzeba go jeszcze odkopać. Jeden z kierowców wyjaśnia swój problem. Popełnił poważny błąd: . “Moja łopata jest w samochodzie. Zostawiłem ją tam wczoraj wieczorem i teraz nie mogę nic zrobić”. Śnieg i wiatr poważnie zakłócają pracę portów lotniczych – nie tylko w Kanadzie, ale i w Stanach Zjednoczonych. Tylko w USA odwołano od wtorku prawie trzy tysiące lotów. Szczególnie dotknięte opadami są stany Pensylwania, Maine, Vermont i Nowy Jork. W licznych wypadkach samochodowych śmierć poniosło co najmniej 12 osób. 
