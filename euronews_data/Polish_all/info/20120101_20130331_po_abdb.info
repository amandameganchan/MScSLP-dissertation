# ORIG TITLE    Pożar na atomowej łodzi podwodnej . 
# ORIG CONTENT  Do groźnego incydentu doszło w amerykańskiej Stoczni Marynarki Wojennej w Portsmouth. Na pokładzie 22-letniego okrętu USS Miami, o napędzie atomowym, wybuchł pożar. Mieszkańcy okolicznych domów widzieli kłęby czarnego dymu unoszące się nad stocznią. Do gaszenia ognia ściągnięto straż pożarną z lotniska międzynarodowego w Bostonie, akcja ratunkowa trwała 12 godzin. “Pożar miał miejsce w przedniej części statku. Tymczasem reaktor odpowiadający za napęd łodzi znajduje się z tyłu i w czasie wypadku był unieruchomiony” poinformował Kapitan Bryant Fuller. “Na pokładzie nie znajdowała się także żadna broń. Zajęliśmy się wszystkimi pracownikami ze statku”. W wyniku pożaru sześć osób zostało rannych, jak dotąd przyczyna pojawienia się ognia nie jest znana. Okręt był w czasie remontu i modernizacji. Prace przy nim mają być dziś kontynuowane. 
