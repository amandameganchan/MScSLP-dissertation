# ORIG TITLE    Wszystkie oczy zwrócone na Londyn . 
# ORIG CONTENT  W Londynie wszystko jest już dopięte na ostatni guzik. Stolica Anglii jest gotowa na gigantyczne sportowe emocje i najazd kibiców. Według szacunków, w czasie igrzysk ma tu przyjechać ponad 4 miliony osób.   Gorączka olimpijska już ogarnęła  Londyn.  Oficjalne otwarcie imprezy – 27 lipca. Ceremonia kosztowała ponad 27 mln funtów.  Odbędzie się na nowym stadionie olimpijskim i potrwa trzy godziny. Otworzy ją królowa Elżbieta II, świętująca w tym roku swój diamentowy jubileusz. Wystąpi, między innymi, Sir Paul McCartney. Chorążym reprezentacji Polski będzie po raz pierwszy w historii kobieta, Agnieszka Radwańska.   Sztafeta olimpijska pokonała ponad 12 000 kilometrów, znicz odwiedził ponad tysiąc miejscowości na terenie Anglii, Walii, Szkocji i Irlandii Północnej, w końcu dotarł do punktu docelowego, do Londynu.   . Do grona osobistości, które niosły znicz dołączył sekretarz generalny ONZ Ban Ki Moon. W każdym punkcie miasta ogień jest entuzjastycznie witany. Tak było przed Pałacem Buckingham oraz w Hyde Parku, gdzie zgromadziło się ponad 60 000 osób. Burmistrz Londynu wykorzystał okazję, by podkreślić, że nie sprawdziły się czarne scenariusze sceptyków, wieszczących, że Londyn nie poradzi sobie z organizacją imprezy.   “Wiem, że pewien jegomość, Mitt Romney chce wiedzieć czy zdążyliśmy z przygotowaniami. Jesteśmy gotowi? Tak, jesteśmy gotowi! Program jest gotowy, gotowe są stadiony, olimpijskie centrum sportów wodnych. Tor kolarski jest gotowy, służby odpowiadające za bezpieczeństwo, policja, wszyscy są gotowi, system transportowy też” – entuzjastycznie krzyczał ze sceny Boris Johnson, burmistrz Londynu.   O medale walczyć będzie prawie 10,5 tysiąca sportowców. Reprezentacja Polski liczy 218 osób. Londyn jest gospodarzem imprezy już po raz trzeci. Organizacja igrzysk kosztowała brytyjskich podatników ponad 9 mld funtów. Według szacunków, rywalizację będzie śledzić w telewizji ponad miliard osób.   . 
