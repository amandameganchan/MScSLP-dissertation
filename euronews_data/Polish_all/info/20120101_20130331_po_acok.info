# ORIG TITLE    Starcia w Egipcie po ataku na syryjską ambasadę . 
# ORIG CONTENT  Egipska policja starła się z aktywistami, którzy chcieli wedrzeć się na teren syryjskiej ambasady i w miejsce obecnej flagi, umieścić flagę syryjskich rebeliantów. Siły bezpieczeństwa użyły między innymi gazu łzawiącego. Zatrzymano pięciu demonstrantów. Jak informują władze obyło się bez groźnych urazów. Zanim doszło do starć, tłum zgromadził się przed siedzibą Ligi Arabskiej. Na środę zaplanowano spotkanie dyplomatów państw arabskich, właśnie w sprawie sytuacji w Syrii. Sprzed siedziby Ligi, demonstranci przemaszerowali do ambasady Syrii, która znajduje się w pobliżu. Nieśli zdjęcia osób, które zginęły w wyniku trwającej wojny domowej. To już kolejny atak na ambasadę Syrii w Kairze w tym roku. Podobne protesty odbywały się przed syryjskimi placówkami w wielu innych krajach. 
