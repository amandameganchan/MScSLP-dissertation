# ORIG TITLE    Rumunia: referendum w sprawie odwołania prezydenta . 
# ORIG CONTENT    29 lipca w Rumunii ma odbyć się referendum w kwestii odwołania prezydenta Traiana Basescu. Mimo, że do głosowania zostały niecałe dwa tygodnie wciąż nie zostały podane warunki referendum. To skutek politycznej walki pomiędzy koalicją rządzącą i trybunałem konstytucyjnym.   Trybunał chce uznać wynik referendum tylko w wypadku, jeśli weźmie w nim udział co najmniej 50% uprawnionych do głosowania. Sprzeciwia się temu lewicowy premier Victor Ponta, który chce, by o losie swojego politycznego przeciwnika zadecydowała zwykła większość wyborców.   Tymczasem Unia Europejska grozi Bukaresztowi sankcjami dyplomatycznymi, jeśli rumuński rząd nie zacznie respektować decyzji trybunału konstytucyjnego.   6 lipca parlament przegłosował zawieszenie prezydenta Basescu w obowiązkach głowy państwa na okres 30 dni. Powodem miało być nadużywanie władzy przez prezydenta. Ten z kolei oskarża partię rządzącą o chęć chronienia swoich członków, których podejrzewa się o działania korupcyjne. 
