# ORIG TITLE    Kandydat Sarkozy o europejskiej polityce imigracyjnej . 
# ORIG CONTENT  Wiele reakcji wywołało oświadczenie Nicolasa Sarkozyego o możliwości opuszczenia przez Francję strefy Schengen, jeśli Europa nie dokona postępów w jej reformie. Prezydent mówił o europejskiej polityce imigracyjnej podczas wielkiego wiecu wyborczego w Villepinte pod Paryżem.    “Warunki układu z Schengen nie odpowiadają już obecnej sytuacji. Muszą one zostać zreformowane w sposób, w jaki zostały zreformowane przepisy dotyczące strefy euro. Nie możemy pozostawić kwestii ruchów migracyjnych jedynie w rękach technokratów i sądów.”- zadeklarował prezydent-kandydat.   Sarkozyego zaatakowali niemal wszyscy kontrkandydaci do urzędu prezydenta.   “Powiem co konkretnie oznacza wyjście ze strefy Schengen. Oznacza to ponowne postawienie granic i punktów kontroli celnej miedzy Francją a Hiszpanią, miedzy Francją a Włochami, miedzy Francją a Niemcami. Czy ktokolwiek jest w stanie w to uwierzyć?”- powiedział centroprawicowy kandydat Francois Bayrou.   Z kolei kandydatka skrajnej prawicy Marine Le Pen oskarżyła Nicolasa Sarkozyego o przyczynienie się do wprowadzenia dyktatury Europy.   Na wczorajsze deklaracje prezydenta Francji, zareagował także socjalista Francois Hollande, zarzucając mu celowe unikanie tematyki związanej z oceną kończącej się właśnie kadencji Sarkozyego oraz czynienie z Europy kozła ofiarnego.   Jak podają sondaże, Francois Hollande jest nadal faworytem wyborów prezydenckich we Francji, a jego najgroźniejszym rywalem pozostaje Nicolas Sarkozy.         . 
