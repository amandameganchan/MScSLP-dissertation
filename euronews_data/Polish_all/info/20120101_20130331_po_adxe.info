# ORIG TITLE    Pierwszy dzień papieża Franciszka . 
# ORIG CONTENT  Rozpoczął się pierwszy dzień, w którym Jorge Mario Bergoglio z Argentyny jest już papieżem Franciszkiem w Watykanie. Nowo wybrany ojciec święty rozpoczął ten dzień od modlitwy, podczas której zawierzył swój pontyfikat Matce Boskiej. Udał się w tym celu, w niewielkim konwoju dwóch zaledwie samochodów i w otoczeniu nielicznej straży, do rzymskiej Bazyliki Matki Bożej Większej. Jedynym innym punktem programu pierwszego dnia po konklawe była msza odprawiona w obecności 114 pozostałych kardynałów-elektorów, którzy wybrali kardynała Bergoglio w środę. Było to jedno z najkrótszych konklawe w historii kościoła – odbyło się tylko pięć tur głosowania. Prasa włoska nie szczędzi mocnych tytułów, pisząc o wyborze papieża z Argentyny. “Rewolucja w Bazylice Świętego Piotra”, “niespodzianka Franciszka” to tylko niektóre z tytułów w dzisiejszych gazetach. Prasa pisze o przewrocie geograficznym i kulturowym w rzymskiej kurii, o geście otwarcia i nadziei. 
