# ORIG TITLE    Nigeria: rośnie liczba ofiar niedzielnej katastrofy . 
# ORIG CONTENT  Do 157 osób wzrosła liczba ofiar niedzielnej katastrofy samolotu w Lagos, w Nigerii. Służby ratunkowe zastrzegają jednak, że to nie są ostateczne dane.   Nikt z pasażerów nie przeżył katastrofy. Samolot spadł na dom mieszkalny, zabijając dodatkowo cztery osoby. Trwa akcja wydobycia ciał. Nadal nie wiadomo, ilu pasażerów podróżowało tym rejsem, bo w Nigerii część biletów wypisywana jest ręcznie.   Samolot należał do nigeryjskich linii Dana Airlines, leciał ze stolicy kraju Abudży do Lagosu. Trwa analiza materiału z czarnych skrzynek. Wiadomo już, że zawiodły oba silniki – bo taki był ostatni komunikat z kabiny pilotów przesłany do służb naziemnych.   Prezydent Nigerii zapewnił, że zajmie się kwestią bezpieczeństwa lotów i zrobi wszystko, by nie doszło do podobnej katastrofy w przyszłości.  . 
