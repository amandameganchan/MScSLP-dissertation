# ORIG TITLE    Rosja grozi NATO rakietowym atakiem prewencyjnym . 
# ORIG CONTENT  Szef rosyjskiego sztabu generalnego, Nikołaj Makarow zagroził NATO, że elementy tarczy antyrakietowej mogą zostać ostrzelane przez rosyjskie wojsko. “Jako jedną z możliwych opcji, bierzemy pod uwagę rozmieszczenie w południowej i północno-zachodniej Rosji nowych broni ofensywnych, przeznaczonych do niszczenia baz rakietowych i europejskiej infrastruktury obronnej”. Do tej niespodziewanej groźby doszło w czasie międzynarodowej konferencji na temat obrony przeciwrakietowej. Do Moskwy przyjechało około 200 polityków, dyplomatów i wojskowych z całego świata, między innymi z Polski i innych państw NATO. Wypowiedź Makarowa zaskoczyła gości z państw członkowskich Paktu Północnoatlantyckiego. “Oczywiście poważnie traktujemy rosyjskie obawy i chętnie słuchamy ich argumentów”, zapewnił obecny na konferencji Alexander Vershbow, pierwszy zastępca sekretarza generalnego NATO. “Ale jednocześnie jestem przekonany, że z taktycznego punktu widzenia, rosyjska analiza jest błędna”. W czasie konferencji Rosjanie przedstawili symulację komputerową, z której miało wynikać, że rozmieszczenie elementów tarczy w Polsce i Rumunii, zagraża bezpieczeństwu Rosji. 20 maja rozpocznie się w Chicago dwudniowy szczyt NATO. To tam ma zostać ogłoszone wejście w życie pierwszej fazy programu budowy tarczy antyrakietowej. Rosja zdecydowanie sprzeciwia się temu programowi. Sekretarz Generalny NATO, Anders Rassmusen powiedział, że nie spodziewa się, by doszło do porozumienia z Rosją przez amerykańskim szczytem. 
