# ORIG TITLE    Pierwszy w tym roku strajk generalny w Grecji . 
# ORIG CONTENT  Grecja. Rozpoczyna się strajk generalny na znak protestu przeciwko polityce zaciskania pasa. Zaczęło się od masowej manifestacji przed siedzibą parlamentu w centrum Aten. Do akcji protestacyjnej wezwały dwa najważniejsze greckie związki zawodowe, zrzeszające pracowników sektora publicznego i prywatnego. Największa partia opozycyjna, reprezentująca radykalną lewicę, nie kryje, że chciałaby poprzez ten strajk doprowadzić do obalenia rządu. “To jest sposób, mówi jeden z manifestantów, by doprowadzić do odejścia tego niekompetentnego rządu”. “Strajk w niczym nie pomoże, uważa z kolei ten emeryt. Nie ma innego rozwiązania”. Wszyscy jednak prawdopodobnie pamiętają, że Grecja musi przestrzegać reguł planu oszczędności, by w dalszym ciągu otrzymywać zagraniczną pomoc finansową. Ale ceną do zapłacenia jest likwidacja 25 tysięcy miejsc pracy w sektorze publicznym. Liczni Grecy nie mogą tego poświęcenia zaakceptować. 
