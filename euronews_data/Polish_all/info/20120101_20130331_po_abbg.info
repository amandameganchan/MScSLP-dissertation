# ORIG TITLE    Masowe zaślubiny w Nigerii . 
# ORIG CONTENT  Organizacje praw człowieka w Nigerii protestują przeciw masowej uroczystości zaślubin, podczas której węzłem małżeńskim połączono sto par.   Ceremonię zorganizowały islamskie władze w mieście Kano, by przeciwdziałać stygmatyzacji wdów i rozwódek.   Wiele kobiet, które wzięły udział w uroczystości było wcześniej wydanych za mąż w dziecięcym wieku za pieniądze.     “Mogę tylko dziękować Bogu. To jego wola i jestem szczęśliwa” – mówi jedna z nowych mężatek.   Zdaniem organizacji praw człowieka wiele kobiet, które rozwiodły się wcześniej z powodu przemocy w rodzinie zostało zmuszonych by znów poślubić swoich potencjalnych prześladowców.    “Uważam, że władze nie powinny się mieszać do tego, jakiego partnera chcemy wybrać, czy chcemy wyjść za mąż czy nie, a jeśli tak, to kiedy” – mówi aktywistka Aheoma Abibi.    Władze przekonują, że ich zamierzeniem było zaprowadzenie pokoju w targanym konfliktami regionie.   Zapewniają także, że pary zostały odpowiednio dobrane, a każda z nich otrzymała kilkaset euro na start nowego życia.   . 
