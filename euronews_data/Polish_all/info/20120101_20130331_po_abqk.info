# ORIG TITLE    10. rocznica katastrofy lotniczej nad Überlingen . 
# ORIG CONTENT    Minęło dziesięć lat od katastrofy lotniczej nad niemieckim miastem Uberlingen nad Jeziorem Bodeńskim. Zginęło wtedy 71 osób.   Wśród przybyłych uczcić ofiary znajdował się także rosyjski architekt Witalij Kałojew, który w katastrofie stracił dwoje dzieci i żonę. Kałojew zasztyletował kontrolera lotu, którego obwiniał za spowodowanie wypadku.   Skazany na osiem lat wiezienia spędził w nim jedynie dwa lata i został zwolniony z obywania kary za dobre zachowanie. W Moskwie witany był jak bohater.    W katastrofie nad Uberlingen zginęło 46 dzieci, które podróżowały z rosyjskiej Ufy na wakacje do Hiszpanii. Z rosyjskim samolotem pasażerskim zderzył się w powietrzu transportowy Boeing, który leciał z Włoch do Belgii.   Rosyjscy piloci stosowali się do poleceń kontrolera lotu z prywatnej szwajcarskiej firmy Skyguide, nie zważając na wskazania urządzeń, które informowały o niebezpieczeństwie kolizji. W efekcie samolot transportowy przeciął na pół kadłub maszyny pasażerskiej.   Czterech menadżerów szwajcarskiego przedsiębiorstwa zostało uznanych za współwinnych katastrofy.   Skyguide utrzymuje, że od czasu tragicznych wydarzeń z lipca 2002 roku w pełni stosuje się do rygorystycznych środków bezpieczeństwa.  . 
