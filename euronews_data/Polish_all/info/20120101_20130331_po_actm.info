# ORIG TITLE    Rebeliancki zamach w Damaszku . 
# ORIG CONTENT  Rebeliancka Armia Wolnej Syrii przyznała się do dwóch zamachów, do których doszło w Damaszku, w odstępie kilku minut. Celem ataków był budynek syryjskiego dowództwa wojskowego. Rebelianci twierdzą, że w zamachach zginęły dziesiątki ludzi. Jednak syryjskie władze powiedziały, że eksplozje spowodowały jedynie straty materialne. Świadkowie twierdzą, że na miejscu ataku, wkrótce po zamachach słychać było również mniejsze wybuchy, a także strzały. We wtorek do podobnego ataku doszło w jednej ze szkół w Damaszku. Rebelianci twierdzą, że szkoła jest używana jako centrum dowodzenia wojsk lojalnych wobec prezydenta Baszara Al-Assada. Do eksplozji doszło mimo zwiększenia środków bezpieczeństwa po zamachu, do którego doszło w lipcu. Zginęło wówczas kilku czołowych pro-rządowych polityków. Syryjskie Obserwatorium z siedzibą w Londynie poinformowało o aresztowaniach w portowym mieście Banias. Siły bezpieczeństwa zatrzymały co najmniej 68 osób, w tym troje dzieci i 25 kobiet. 
