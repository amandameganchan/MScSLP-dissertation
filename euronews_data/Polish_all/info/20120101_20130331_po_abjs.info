# ORIG TITLE    Euro 2012: Polska zapowiada surowe kary dla chuliganów . 
# ORIG CONTENT    Choć na pierwszych stronach polskich gazet królują zdjęcia piłkarzy, którzy po dobrym spotkaniu zremisowali z Rosją 1:1, wielu warszawianom bardziej w pamięci zapisały się wczorajsze burdy z udziałem polskich i rosyjskich chuliganów. Do policyjnych aresztów trafiły 183 osoby.   “Czy to byli kibice? To zwykli zadymiarze byli, kibole tak zwani. Tego się nie da zwalczyć, przynajmniej nie w najbliższym czasie. Czarno to widzę.”   “To przykre, że nasi się tak zachowują, bo Rosjanin to przecież tez człowiek. To było po prostu niefajne. Mecz się udał, ale rozróby były niepotrzebne” – mówią mieszkańcy stolicy.   Minister spraw wewnętrznych Jacek Cichocki zapowiada bezpardonową walkę z chuliganami i przykładne ukaranie winnych wtorkowych zajść.   “Teraz policja przeprowadza czynności przygotowując dokumentację czynów poszczególnych osób i równolegle będą wobec nich prowadzone odpowiednie procedury. W przypadku cudzoziemców, zwłaszcza Rosjan, procedury te będą w trybie przyspieszonym, tak aby najpóźniej do piątku zapadły wyroki. Jeśli chodzi o procedurę administracyjną, to w momencie wydania wyroku (skazującego – przyp. red.) taki chuligan rosyjski będzie natychmiast wydalany” – powiedział szef polskiego MSW.   Szef rosyjskiej federacji piłki nożnej o sprowokowanie zamieszek oskarżył polskich chuliganów, co o tyle ma odzwierciedlenie w faktach, że zatrzymano jedynie 24 Rosjan.   Podczas starć obrażenia odniosło 20 osób. 
