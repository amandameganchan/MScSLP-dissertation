# ORIG TITLE    Rekordowa aukcja w Nowym Jorku . 
# ORIG CONTENT    Obraz Marka Rothko z 1961 roku zatytułowany “Pomarańczowe, czerwone, żółte” został sprzedany na aukcji w Nowym Jorku za 67 milionów dolarów. To najwyższa kwota, za jaką kiedykolwiek sprzedano powojenne dzieło sztuki.   Poprzedni rekord należał do sprzedanego w 2008 roku obrazu Francisa Bacona pod tytułem “Tryptyk 1976”.   Cała aukcja w nowojorskim oddziale domu aukcyjnego Christie’s miała rekordowy wymiar. Dzieła jedenastu z czterdziestu wystawianych artystów osiągnęły najwyższe ceny w historii.   Obraz Jacksona Pollocka “Numer 28” z 1951 roku dwukrotnie przebił ceną wcześniejsze najwyżej wycenione dzieło artysty.   “To rzecz bez precedensu. Płótno z 1951 roku! Coś takiego nie pojawiło się na rynku od 20 lat. Kiedy naprawdę wartościowe prace trafiają na aukcje, kolekcjonerzy reagują” – mówi Koji Inoue z Christie’s.   Rekordową cenę osiągnął także obraz Yves’a Kleina “Kolor Ognia 1” który przekroczył o połowę przewidywaną cenę.   W trakcie całej aukcji kolekcjonerzy wydali blisko 300 milionów dolarów. 
