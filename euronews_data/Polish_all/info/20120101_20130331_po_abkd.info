# ORIG TITLE    Jaka przyszłość czeka Afganistan? . 
# ORIG CONTENT    Przedstawiciele 29 państw spotkali się w stolicy Afganistanu, Kabulu, by dyskutować o perspektywach jakie czekają ten kraj po wycofaniu z niego wojsk NATO w roku 2014.   W rozmowach biorą także udział dyplomaci Unii Europejskiej, Organizacji Narodów Zjednoczonych i NATO.   Głównymi punktami obrad będą sposoby walki z terroryzmem i handlem narkotykami. Nie zabraknie także dyskusji o rozwoju ekonomicznym zniszczonego wewnętrznymi konfliktami kraju.   Przyszłość Afganistanu rysuje się niepewnie. Obecnie stacjonuje tam 130 000 żołnierzy Paktu Północnoatlantyckiego.   Zwiększona aktywność islamskich bojowników powoduje, że wielu światowych przywódców decyduje się na wcześniejsze wycofanie swoich kontyngentów z kraju.   Francuzi zamierzają wyjść z Afganistanu do końca tego roku. Od 2001 roku zginęło tam 87 francuskich żołnierzy. 
