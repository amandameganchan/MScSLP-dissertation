# ORIG TITLE    Dania: terroryści skazani na 12 lat więzienia . 
# ORIG CONTENT    Duński sąd skazał na dwanaście lat więzienia winnych planowania zamachu terrorystycznego na redakcje gazety Jyllands-Posten. Czterej skazani to Tunezyjczyk i trzech obywateli Szwecji.   Zamachowcy planowali atak na gazetę jako zemstę za zamieszczenie na jej łamach karykatur przedstawiających proroka Mahometa.   Cala czwórka została aresztowana w grudniu 2010 roku na kilka godzin przed zamachem.   Od wielu miesięcy terroryści byli śledzeni przez duńskie i szwedzkie tajne służby. Dzięki temu przed sądem przedstawione zostały nagrania z ich rozmów, podczas których dyskutowali, w jaki sposób zabić jak największą liczbę osób pracujących w redakcji.   Skazani nie przyznali się do winy.   Opublikowanie przez Jyllands Posten dwunastu karykatur Mahometa w 2005 roku doprowadziło do gwałtownych protestów muzułmanów na całym świecie. 
