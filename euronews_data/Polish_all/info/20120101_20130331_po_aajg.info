# ORIG TITLE    Grupa “Przyjaciół Syrii” ostrzega Damaszek . 
# ORIG CONTENT  Zachód i kraje arabskie wezwały Kofiego Annana, wysłannika pokojowego do Syrii, by przedstawił kalendarz, według którego mają być zakończone starcia w kraju. Grupa “Przyjaciół Syrii” ostrzega, że Syria musi przyjąć ustalony harmonogram. W spotkaniu grupy w Stambule wziął udział prezydent opozycyjnej Syryjskiej Rady Narodowej, Burhan Ghalioun. “Syryjska Rada Narodowa została uznana jako prawowity reprezentant obywateli Syrii, a to znaczy, że obecne władze Syrii nie będą już uznawane na arenie międzynarodowej przez członków Przyjaciół Syrii”. Na spotkaniu byli przedstawiciele Stanów Zjednoczonych, Unii Europejskiej i państw arabskich. Zabrakło jednak dyplomatów z Chin i Rosji, a także Iranu, który jest sojusznikiem Syrii. W Stambule nikt nie mówił o dostawach broni dla rebeliantów, ale Amerykanie obiecali wsparcie opozycji. “Stany Zjedoczone nie chcą ograniczać się tylko do pomocy humanitarnej dla Syryjczyków”, powiedziała amerykańska Sekretarz Stanu, Hilary Clinton. “Chcemy dostarczyć cywilnej opozycji sprzęt umożliwiający łączność, by łatwiej jej się było organizować, unikać ataków ze strony władz i móc komunikować się ze światem zewnętrznym”. Do internetu wciąż trafiają nagrania, które pokazują trwający ostrzał miasta Homs. Syryjskie Obserwatorium Praw Człowieka informuje, że w niedzielę w całym kraju zginęło 70 osób. Syryjskie władze powiedziały, że przyjmą plan pokojowy Annana, ale do tej pory nie podjęły się jego wykonania. 
