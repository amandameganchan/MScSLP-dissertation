# ORIG TITLE    Quebec: porażka negocjacji w sprawie opłat za studia . 
# ORIG CONTENT  Zawód, jaki odczuwają studenci w Quebecu jeszcze bardziej potęguje napięcie w tej kanadyjskiej prowincji. Przyczyną tego zawodu z kolei jest zerwanie w czwartek, po czterech dniach, negocjacji między rządem a przedstawicielami studentów. Ministerstwo Edukacji nie zgadza się na wycofanie decyzji o podwyżce opłat za studia. Natychmiast po ogłoszeniu tej wiadomości rozpoczęły się nowe demonstracje. Napięta sytuacja panowała między innymi w mieście Quebec w czwartek wieczorem. Jeden z dziennikarzy został pobity przez policję podczas ataku na studentów. W Montrealu na ulice wyszło niemal 10 tysięcy osób, które jako formę protestu wybrały… głośne bicie w garnki. Organizacje studenckie wzywają do wielkiej demonstracji w Montrealu w najbliższą sobotę. 
