# ORIG TITLE    Chiny: dokręcanie śruby w internecie . 
# ORIG CONTENT  Władze Chin poinformowały w sobotę o zatrzymaniu sześciu osób i zamknięciu kilku portali internetowych. Przyczyną tego posunięcia były pogłoski o zamachu stanu w Pekinie. Wśród zamkniętych stron internetowych znalazły się dwie bardzo w tym kraju popularne platformy społecznościowe: Sina Weibo i Tencent QQ. Korzystają z nich na co dzień miliony internautów. Do wtorku nie będą oni mogli dodawać nowych komentarzy. Władze wyjaśniają, że nie chcą dopuścić do “rozpowszechniania nieprawdziwych informacji”, jak na przykład doniesień o rzekomym pojawieniu się w Pekinie wojskowych pojazdów. Jednak obrońcy wolności w sieci uważają, że swoboda wypowiedzi internautów będzie teraz jeszcze bardziej ograniczona. Władze chińskie blokują liczne strony internetowe dzięki systemowi cenzury zwanemu “Great Firewall”, jednakże wzrastająca popularność portali społecznościowych w coraz większym stopniu utrudnia tę kontrolę. 
