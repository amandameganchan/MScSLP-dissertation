# ORIG TITLE    Strzały w Minneapolis w USA. Nie żyje pięć osób . 
# ORIG CONTENT  Strzelanina w amerykańskim mieście Minneapolis. Napastnik otworzył ogień w zakładzie produkującym oznakowanie. Śmiertelnie postrzelił cztery osoby i ranił cztery inne, po czym popełnił samobójstwo. Stan trzech rannych osób jest krytyczny. Zdarzenie widziało wiele osób. “W trakcie strzelaniny słyszałem jakieś cztery, czy pięć strzałów”, powiedział jeden ze świadków. “Zaczęliśmy się schylać i chować. Patrzyliśmy na siebie, byliśmy w szoku. Potem pobiegliśmy do samochodów”. Policja została wezwana około wpół do szóstej wieczorem. Funkcjonariusze mówią, że nie użyli broni i że napastnik popełnił samobójstwo bez presji z ich strony. Władze nie podały szczegółów o zabójcy ani o jego motywie, ani o tym, czy pracował w tym zakładzie. 
