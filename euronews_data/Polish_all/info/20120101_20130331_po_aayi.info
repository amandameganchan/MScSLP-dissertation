# ORIG TITLE    Niemiecki minister finansów: Strefa euro może przeżyć bez Grecji . 
# ORIG CONTENT  Władze niemieckie dają wyraźnie do zrozumienia, że niezależnie od negocjacji w sprawie utworzenia koalicji rządowej w Grecji, kraj ten będzie musiał wypełnić swoje zobowiązania odnośnie ograniczenia deficytu. Taki jest w każdym razie sens przesłania, jakie minister gospodarki i finansów Wolfgang Schaüble wyraził w wywiadzie dla dziennika “Rheinische Post”. “Europa nie utonie tak łatwo” – mówił niemiecki minister. – “Chcemy Grecję w strefie euro, ale również Ateny muszą tego chcieć, i muszą wypełniać swoje obowiązki.” . Schaüble dodał, że ryzyko grożące innym krajom strefy euro w przypadku wyjścia z niej Grecji zostało mocno zredukowane w ciągu ostatnich dwóch lat. Ministra gospodarki i finansów poparł niemiecki szef dyplomacji Guido Westerwelle. Powiedział on w Bundestagu, że przyznanie Grecji dalszej pomocy będzie zależało od przestrzegania przez ten kraj swoich zobowiązań. Westerwelle wezwał Ateny, by wprowadziły w życie reformy, które Grecja zaakceptowała wcześniej w porozumieniu z międzynarodowymi instytucjami finansowymi. 
