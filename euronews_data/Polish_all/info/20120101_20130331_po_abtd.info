# ORIG TITLE    Aung San Suu Kyi po raz pierwszy w roli deputowanej . 
# ORIG CONTENT  Aung San Suu Kyi zasiadła po raz pierwszy w parlamencie birmańskim jako deputowana. Słynna opozycjonistka została wybrana w kwietniu, a jej partia, Narodowa Liga na rzecz Demokracji, uzyskała wtedy łącznie 10 procent miejsc w parlamencie i stała się główną siłą opozycyjną. Wchodząc do sali obrad, Aung San Suu Kyi przyrzekła, że będzie wykonywać swoje obowiązki dla dobra kraju. Laureatka pokojowej nagrody Nobla musiał czekać przez 22 lata, by móc rozpocząć “karierę” członka parlamentu. Została po raz pierwszy wybrana już w roku 1990, ale wtedy jej zwycięstwo nie zostało uznane przez wojskowych. Następnie była pozbawiona wolności przez 15 lat. Sytuacja w Birmie poprawia się od marca ubiegłego roku. Junta wojskowa przekazała władzę rządowi określanemu jako “cywilny”. Jednak w parlamencie wciąż dominują wojskowi i ich sojusznicy. 
