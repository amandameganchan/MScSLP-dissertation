# ORIG TITLE    Iberia strajkuje . 
# ORIG CONTENT  W Hiszpanii rozpoczyna się pojedynek między pilotami a liniami lotniczymi Iberia. Od poniedziałku trwa strajk.   Z powodu ruchu protestacyjnego na lotniskach pozostało 150 samolotów, na około 330 przewidzianych na ten dzień lotów. Co gorsza, jak przypomniał rzecznik prasowy Iberii, początek strajku przypadł na dzień, w którym wielu podróżnych wraca do domów po wielkanocnych feriach.   Hiszpańscy piloci protestują przeciwko powstaniu nisko-kosztowej kompanii Iberia express. Uważają, że nowe linie lotnicze zagrożą ich statusowi zawodowemu i spowodują pogorszenie ich warunków pracy. Związek zawodowy pilotów uważa, że zagrożonych jest niemal 8000 miejsc pracy. Ten strajkowy dzień to tylko początek długiej serii. Piloci postanowili, że będą protestować regularnie w każdy poniedziałek i piątek, aż do 20 lipca.   W ubiegłym tygodniu Iberia wystąpiła do sądu o wydanie zakazu strajku. Hiszpańskie linie chcą również otrzymać odszkodowanie za straty wywołane przez podobne akcje protestacyjne w grudniu i w marcu. 
