# ORIG TITLE    Rosja wspiera apel o zawieszenie broni w Syrii . 
# ORIG CONTENT  Rosja wzywa władze, a także opozycję w Syrii, by zgodziły się na codzienne, dwugodzinne wstrzymywanie walk, by umożliwić ewakuację rannych i działanie organizacji humanitarnych. Apel Rosji zbiegł się w czasie z działaniami opozycyjnych wojsk w syryjskiej stolicy, Damaszku, a także z zaostrzeniem działań zbrojnych na terenie całego kraju. Do tej pory Rosjanie dwukrotnie zawetowali ONZ-owskie rezolucje potępiające syryjskie władze. Teraz postanowili przynajmniej wesprzeć działania humanitarne, po wizycie w Moskwie władz Międzynarodowego Komitetu Czerwonego Krzyża. “Żeby była jasność, chcemy nie tylko akcji pomocy, choć jest ona bardzo ważna”, tłumaczył szef komitetu, Jakob Kellenberger. “Chcemy też ochrony naszej Misji Medycznej i umożliwienia nam dostępu do osób aresztowanych, by zobaczyć, jak one są traktowane i w jakim są stanie”. Od marca ubiegłego roku, gdy zaczęła się pacyfikacja syryjskiego zrywu, z Syrii do Turcji uciekło ponad 16 tysięcy ludzi. Władze w Ankarze zapowiedziały, że są w stanie przyjąć 50 tysięcy uchodźców. Zaapelowały też, by stworzyć strefę buforową na syryjskim pograniczu, by chronić ludzi próbujących uciec. 
