# ORIG TITLE    Nad pięknym brunatnym Dunajem – Wiener Philharmoniker ujawniają swoją nazistowską przeszłość . 
# ORIG CONTENT  Wiener Philharmoniker, najsłynniejsza austriacka orkiestra symfoniczna, ujawnia swoje bliskie relacje z nazizmem. Dyrekcja zespołu, która dotąd niechętnie mówiła o niechlubnych chwilach jego historii, musiała przyznać w niedzielę, że w latach 1954 – 1968 funkcję prezydenta orkiestry, wybranego na to stanowisko przez muzyków, sprawował Helmut Wobisch, były nazista, członek SS i współpracownik Gestapo. Jest to prawdopodobnie najbardziej spektakularny z rezultatów prac historyków na temat przeszłości Wiener Philharmoniker. Prace te zleciła sama dyrekcja zespołu, by wykazać się wolą jawności. Mówi Oliver Rathkolb, jeden z historyków badających przeszłość orkiestry: . “Orkiestra była naprawdę zbyt bliska ówczesnych potentatów politycznych. Widać to na przykład w roku 1942, w chwili obchodów jej stulecia, które były ściśle koordynowane z reżimem. Nie było żadnej potrzeby przyznawania wtedy tak wielu tytułów honorowych członków. Nic by się nie stało, gdyby tego nie zrobili.” . Rezultaty prac historyków można znaleźć na stronie internetowej Wiener Philharmoniker. Historycy wykazali między innymi, że sześciu żydowskich muzyków orkiestry zostało zabitych podczas wojny. Dziesięciu innych wywieziono do nazistowskich obozów koncentracyjnych. 
