# ORIG TITLE    Londyn: największa niewiadoma podczas ceremonii otwarcia . 
# ORIG CONTENT  Będzie padać czy też nie? To pytanie zadają sobie londyńczycy i przyjezdni. Szczególnie, że oczy całego świata będą zwrócone na miasto – gospodarza XXX Letnich Igrzysk Olimpijskich. Ceremonia otwarcia rozpocznie się o 22.00 czasu polskiego.   Tymczasem niebo nad Londynem jest zasnute chmurami. Popołudniu spadł tam przelotny deszcz. Według prognoz, wieczór powinien być pogodny ale większość ludzi podchodzi do tego sceptycznie.   “Oczywiście byłoby dobrze gdyby nie padało ale z angielską pogodą nigdy nic nie wiadomo. Poczekamy, zobaczymy”- mówi jedna z wolontariuszek.   “Na szczęście, testowano te obiekty na każdą ewentualność ale myślę, że atmosfera, niezależnie od pogody, będzie niesamowita. Ludzie mogą się odpowiednio ubrać i po sprawie” – dodaje inny wolontariusz.   O ile publiczności, jeśli chodzi o pogodę, może być wszystko jedno, o tyle sportowcom już niekoniecznie. Wysokie temperatury, na przykład, sprzyjają sprinterom, z kolei niskie – biegaczom długodystansowym. 
