# ORIG TITLE    Stalin wśród Wielkich Nazwisk Rosji . 
# ORIG CONTENT  Do moskiewskich księgarń trafił zbiór podręczników pod nazwą “Wielkie Nazwiska Rosji. Obok carycy Katarzyny II i generała Michaiła Kutuzowa, znalazł się radziecki dyktator, Józef Stalin. Krytycy uważają, że prezentowanie Stalina w mundurze i z orderami niepotrzebnie kształtuje pozytywny wizerunek tyrana. Jednak wydawca książki i właściciele księgarni nie widzą w książce niczego złego. “Książka jedynie informuje, że taka osoba istniała” mówi Olga Uteszewa z Moskiewskiego Domu Książki. “Podręcznik wyjaśnia co działo się w Rosji za jej czasów, mówi co było złe, a co dobre, Ocenianie jej nie jest naszą rolą, pozostawiamy to indywidualnej ocenie czytelników”. Autorzy książki piszą o terrorze, który panował za czasów stalinowskich, ale dodają też, że za czasów Stalina narodził się w Związku Radzieckim wielki przemysł, a radziecka armia odparła agresję Hitlera. Niektórzy historycy widzą związek między wydaniem książki, a wyborczym zwycięstwem Władimira Putina. “To nie pierwsza próba wprowadzenia do edukacji reliktów komunizmu”, powiedział Jan Raczyński ze stowarzyszenia Memoriał. “Są one niestety konserwowane w naszym kraju, a niosą ze sobą ideologię, według której dobro kraju jest ważniejsze niż ludzkie życie”. Stalin rządził Związkiem Radzieckim ponad 30 lat. Jego despotyczne rządy doprowadziły do śmierci kilkudziesięciu milionów ludzi – w wyniku czystek, egzekucji, wywózek, lub celowo wywoływanego głodu. 
