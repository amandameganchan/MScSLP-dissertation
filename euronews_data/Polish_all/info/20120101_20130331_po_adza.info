# ORIG TITLE    Amerykanie chcą odciąć Syrię od Iranu . 
# ORIG CONTENT  Nowy amerykański sekretarz stanu, John Kerry złożył niezapowiedzianą wizytę w Iraku. W czasie spotkania z premierem Nouri al Malikim zaapelował o uniemożliwienie lotów z Iranu do Syrii. Według Amerykanów, Iran niemal codziennie dostarcza broń i sprzęt syryjskim władzom. “Jasno wytłumaczyłem premierowi, że przeloty z Iranu w rzeczywistości pomagają przetrwać prezydentowi Assadowi i jego reżimowi”, powiedział Kerry. Po wprowadzeniu blokady dla irańskich samolotów przez Iran i Turcję, Syria praktycznie zostanie odcięta od środkowego wschodu. Wojna domowa w Syrii utknęła w martwym punkcie. Władze sięgają po kolejne argumenty. Według działaczy syryjskiej opozycji, syryjski reżim użył wobec rebeliantów broni chemicznej. Informują też, że wyrzutnie rakietowe ostrzelały okolice bazy wojskowej na przedmieściach Damaszku. Zginęło 2 rebeliantów, dwie osoby zostały ranne. 
