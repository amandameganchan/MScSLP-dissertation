# ORIG TITLE    Turcja: sprawa zestrzelenia samolotu musi zostać wyjaśniona . 
# ORIG CONTENT  Sprawą zestrzelonego przez Syrię tureckiego myśliwca zajmą się w poniedziałek ministrowie spraw zagranicznych Unii Europejskiej a we wtorek Rada NATO.   Według Turków, samolot F4- Phantom znajdował się w międzynarodowej przestrzeni powietrznej, 13 mil morskich od wybrzeży Syrii. Do wyjaśnienia sprawy wezwał Damaszek minister spraw zagranicznych Turcji.     “Chcę podkreślić jedną rzecz, to był rutynowy lot wojskowego samolotu testujący nasz system radarowy. To nie była żadna akcja wymierzona przeciwko Syrii” - powiedział Ahmet Davutoglu, minister spraw zagranicznych Turcji.    Damaszek utrzymuje, że maszyna przebywała w jej przestrzeni powietrznej, wojskowi syryjscy nie mogli jej zidentyfikować i dlatego ją zestrzelono.    Od czasu rozpoczęcia powstania przeciwko prezydentowi Baszarowi al-Assadowi relacje miedzy Turcją a Syrią pozostają napięte. Damaszkowi nie podoba się m.in., że Ankara pomaga syryjskim uchodźcom.   “Sprawa zestrzelenia tureckiego myśliwca musi zostać wyjaśniona, nie można zamieść jej pod dywan” – powiedział Abdullah Gul, prezydent tego kraju.    Premier Recep Erdogan spotkał się już z najwyższymi rangą dowódcami tureckiej armii i przedstawicielami opozycji.   Nadal trwają poszukiwania pilotów zestrzelonej maszyny.   . 
