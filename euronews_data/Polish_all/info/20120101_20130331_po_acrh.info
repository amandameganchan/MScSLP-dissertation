# ORIG TITLE    Francuski sąd: “Closer” musi oddać fotografie Kate et Williama . 
# ORIG CONTENT  Sąd w Nanterre pod Paryżem zakazał kolorowemu tygodnikowi “Closer” odstępowania innym mediom zdjęć Kate i Williama. Francuski tabloid otrzymał również nakaz przekazania negatywów brytyjskiej parze książęcej. Dyrekcja pisma ma na to 24 godziny, a następnie będzie musiała zapłacić karę w wysokości 10 000 euro za każdy dzień spóźnienia. Decyzja ta jest następstwem powództwa cywilnego złożonego przez parę książęcą po opublikowaniu przez “Closer” fotografii, na których można było zobaczyć goły biust księżnej Cambridge. Niezależnie od tej procedury cywilnej, francuski wymiar sprawiedliwości zajmie się również skargą karną Kate i Williama za naruszenie prywatności. Brytyjskie media starają się dociec, kto sfotografował książęcą parę. We Francji wymiar sprawiedliwości nie może prowadzić śledztwa w tej sprawie ze względu na ustawę o ochronie źródeł dziennikarskich informacji. Gdy w Europie sprawą zajmują się już sądy i prasa, Kate i William kończą wizytę na kilku wyspach Oceanu Spokojnego. ostatnim etapem tej podróży jest Tuvalu. Przyszły król i jego małżonka mogą być tylko częściowo zadowoleni z wyroku francuskiego sądu. Zakazał on dodruków pisma “Closer”, ale nie nakazał usunięcia z kiosków egzemplarzy już wydrukowanych. 
