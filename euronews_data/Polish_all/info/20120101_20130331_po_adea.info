# ORIG TITLE    Bliskie fiasko unijnych negocjacji budżetowych . 
# ORIG CONTENT  Premier Wielkiej Brytanii David Cameron ma ogromne wątpliwości, czy uda się w tym tygodniu dojść do porozumienia w sprawie budżetu Unii Europejskiej. Brytyjczycy domagają się zdecydowanych cięć we wspólnotowych wydatkach i odrzucają dotychczasowe kompromisowe propozycje. “Cóż, nie wydaje mi się, żeby doszło do jakiegoś szczególnego postępu”, powiedział w piątek rano Cameron. “Mam na myśli, że prawdziwym problemem jest to, że nie wykonano kroku by ograniczyć propozycje dodatkowych wydatków, a teraz nie ma czasu na majsterkowanie przy budżecie. Nie ma teraz czasu na przesuwanie pieniędzy z jednej części budżetu do drugiej. Rozumiecie, cięcia są nieodzowne. To robimy u siebie i to samo musi się stać tutaj”. Pozycji Camerona przeciwstawia się premier Włoch, Mario Monti. Zapowiedział on, że zawetuje wszystkie próby ograniczenia dotacji dla Włoch. Opinię brytyjskiego premiera, że trzeba ograniczać europejską biurokrację wspiera wielu unijnych polityków. Dużo mniej entuzjastów znajdują brytyjskie pomysły ograniczenia dotacji dla rolników, czy inwestycji w infrastrukturę. Zwłaszcza południowe kraje uważają, że to uderzenie w zasadę unijnej solidarności. Kanclerz Austrii, Werner Faymann obawia się o przyszłość Unii. “Nie widzę szans na zgodę 27 członków. Dlatego moją obawą jest to, czy uda się znaleźć jakiekolwiek porozumienie na kolejne 7 lat”. Rodzina europejska przeżywa poważny kryzys o podłożu finansowym. Kraje, które roztropniej gospodarują swoimi finansami coraz mniej chętnie chcą wspierać rozrzutnych krewnych z południa. Tweets concernant “#euco” . 
