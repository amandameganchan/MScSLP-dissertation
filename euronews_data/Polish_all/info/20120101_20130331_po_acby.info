# ORIG TITLE    Według Iranu, kontrolowana zmiana władzy politycznej w Syrii jest iluzją . 
# ORIG CONTENT  Taką opinię wygłosił irański minister spraw zagranicznych przy okazji rozmów z szefem syryjskiej dyplomacji Walidem Mouallemem. Ali Akbar Salehi potwierdził poparcie Teheranu dla reżimu Baszara Al-Assada. “Mamy nadzieję, że kraje regionu otworzą oczy i pomyślą o konsekwencjach swoich działań. Jeśli uczynią krok w złym kierunku i będą dalej iść tą drogą, doznają również konsekwencji tej decyzji” – przestrzegał irański minister. Iran jest najważniejszym sojusznikiem Damaszku w regionie. Teheran oskarża kraje Zachodu, a także Izrael i niektóre kraje arabskie, jak Arabię Saudyjską i Katar, o polityczne i wojskowe wspieranie rebelii przeciwników reżimu Al-Assada. Mahmud Ahmadinedżad uważa również, że to wsparcie wzmacnia Izrael. Prezydent Iranu ma nadzieję na “szybki powrót stabilności i bezpieczeństwa w Syrii”. 
