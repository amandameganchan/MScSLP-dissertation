# ORIG TITLE    Protesty w Hiszpanii . 
# ORIG CONTENT    W ponad 50 miastach w całej Hiszpanii odbyły się protesty przeciwko rządowym planom oszczędnościowym, które mają dotknąć system opieki zdrowotnej i szkolnictwo.   Niepopularne reformy gospodarcze spotykają się z tym większym sprzeciwem, że w Hiszpanii panuje rekordowe bezrobocie.   Mimo to, rząd Mariano Rajoya jest zdeterminowany, by dzięki cięciom zaoszczędzić 10 miliardów euro. Wszystko po to, by Hiszpania nie stała się centrum kryzysu w strefie euro.   “Protestujemy przeciwko cięciom i ograniczeniu praw pracowników. To oczywiste, że cierpimy teraz za trzydzieści lat zaniedbań. To niepokojące, ale jeszcze bardziej niepokojące jest to, jaka przyszłość czeka nasze dzieci” – mówi jeden z protestujących związkowców.   Mariano Rajoy chce ograniczyć w tym roku deficyt budżetowy o 30 miliardów euro. Według planów rządu z półek w aptekach znikną refundowane leki dla emerytów, a studenci będą płacili więcej za studia. 
