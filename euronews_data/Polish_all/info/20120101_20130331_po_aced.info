# ORIG TITLE    Ciekawość, to pierwszy stopień do… Marsa . 
# ORIG CONTENT  W poniedziałek rano, gdy Europa będzie budzić się ze snu, naukowcy z amerykańskiego laboratorium Jet Propulsion będą wstrzymywać oddech. Około wpół do ósmej polskiego czasu, rozpocznie się kulminacyjny moment najnowszej misji na Marsa. Najnowsza sonda Curiosity, co po polsku znaczy “ciekawość”, jest najdroższą w historii jednostką wysłaną na czerwoną planetę. Ważące ponad tonę mobilne laboratorium napędzane jest małym reaktorem jądrowym, ale zanim zacznie działać, musi bezpiecznie wylądować. “Sonda znajdzie się na powierzchni Marsa w jednym kawałku, lub wielu, a o tym, czy się udało, dowiemy się dopiero po siedmiu minutach”, tłumaczy Paul Doherty, naukowiec z muzeum “Exploratorium” w San Francisco. Szukamy odpowiedzi na jedno z najważniejszych pytań, które stawiała sobie ludzkość, czy istnieje życie w innych światach”. Curiosity ma wielkość małego samochodu sportowego. Przed dotarciem na Marsa przeleciał pół miliarda kilometrów, ale decydujące o wszystkim będą ostatnie dziesiątki metrów. Ogromny wpływ na los sondy będzie mieć pogoda, na planecie, która jak dotąd jest wyjątkowo niegościnna. Misja Curiosity jest 40. w historii. Dotychczas jedynie 15 zakończyło się powodzeniem. 
