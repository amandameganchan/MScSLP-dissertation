# ORIG TITLE    Zawieszenie broni w Syrii. Czy naprawdę? . 
# ORIG CONTENT  Na amatorskich nagraniach z Syrii widać, że mimo zapewnień ze strony władz w Damaszku o wycofaniu wojska ze strefy konfliktu, na ulicach Ankhali, Hamy, czy Hassu wciąż stoją czołgi.   To naruszenie postanowień zawieszenia broni, jakie zostały wynegocjowane przez Kofiego Annana pomiędzy zwaśnionymi stronami.   Rzecznik syryjskiego MSZ zapewnia, że siły Baszara al-Assada nie podejmą na nowo walki z rebeliantami.   “Powstrzymanie się od przemocy jest wymagane od wszystkich stron, nie tylko syryjskiego rządu. My jesteśmy zdecydowani zaprzestać walk i dlatego obecnie mamy zawieszenie broni. Chcemy, by misja pokojowa zakończyła się sukcesem i by miała swój finał w decyzjach politycznych. Armia odpowie ogniem jedynie na ataki na budynki rządowe” – mówi Jihad Makdissi.   Kraje Zachodu sceptycznie podchodzą do tych zapewnień. Także opozycyjna Syryjska Rada Narodowa apeluje, by nie dawać wiary zapewnieniom władz.   “Prawdziwym sprawdzianem byłaby pokojowa manifestacja, chcielibyśmy zobaczyć, czy ludzie mogliby w niej wziąć udział. To dałoby odpowiedź na pytanie o intencje rządu” – mówi rzeczniczka Rady Basma Kodmani.   Mimo tych krytycznych głosów, specjalny wysłannik ONZ i Ligi Arabskiej do Syrii Kofi Annan oświadczył, że jest zadowolony z zaprzestania walk w kraju.   . 
