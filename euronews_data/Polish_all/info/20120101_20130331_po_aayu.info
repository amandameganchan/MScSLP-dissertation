# ORIG TITLE    Co czeka Grecję po wyjściu ze strefy euro? . 
# ORIG CONTENT  Jaki los czeka Grecję po jej ewentualnym wyjściu ze strefy euro ? To pytanie coraz częściej pada z ust ekonomistów. Dla władz Unii jasnym jest, że jeśli Grecja nie przeprowadzi narzuconych jej przez wierzycieli reform, będzie musiała opuścić strefę euro. “Nastąpi polityczny chaos i brak stabilizacji społecznej”, tłumaczy George Cogopulos z Greckiej fundacji polityki europejskiej. “Drobni kupcy i przedsiębiorstwa natychmiast splajtują a nowa waluta grecka ulegnie dewaluacji. Trudno więc przewidzieć jak zareagują ludzie”. Zdaniem licznych ekonomistów, wyjście Grecji ze strefy euro będzie wymagało 50-procentowej dewaluacji drachmy, która zastąpi euro. Spowodowałoby to ograniczenie działalności ekonomicznej o 20 procent, hiperinflację i wzrost długu do 200% PKB. Zbyt duże zaangażowanie w wykup greckiego zadłużenia mogłoby się okazać niebezpieczne zarówno dla Europejskiego Banku Centralnego, jak i dla greckich banków, które zostałyby unicestwione przez ewentualną niewypłacalność Grecji. Powrót do drachmy w Grecji rozbudziłby nieufność wobec wszystkiego co łączy się z ryzykiem, a mianowicie długu Portugalii, Irlandii czy Hiszpanii. Nie licząc już setek miliardów euro pożyczonych Grecji przez państwa członkowskie Unii europejskiej i ich podatników. 
