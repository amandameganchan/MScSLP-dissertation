# ORIG TITLE    Jeśli dziś wtorek, to banki na Cyprze wciąż są zamknięte . 
# ORIG CONTENT  Po raz kolejny cypryjski rząd odłożył termin ponownego otwarcia banków. Placówki miały być czynne od wtorku, ale zostaną zamknięte jeszcze co najmniej do środy włącznie. Rząd boi się szturmu klientów na banki. Wiele firm i instytucji zostało sparaliżowanych przez decyzję o zamrożeniu kont. Ludzie nie mogą pobrać pensji i zrobić zakupów, tłumaczy księgowy jednego z cypryjskich przedsiębiorstw. “To jest złe dla gospodarki, nie powinno się zostawiać banków zamkniętych tak długo. Biznes umarł, a ludzie są źli i denerwują się przez tę niepewność”. Większość sklepów została zamknięta. “To jest wielki problem. Jak widać, wszystko jest puste, firmy nie działają, nie ma na nic pieniędzy”, denerwuje się starszy mężczyzna. “Jeśli Europejski Bank Centralny ustali limity na nasze wypłaty, ludzie zaczną rzucą się do banków, by wszystko wypłacić”. Cypryjski minister finansów Michalis Sarris zapewnił, że depozyty poniżej 100 tysięcy euro nie zostaną ruszone, ale z bogatszych kont może zniknąć nawet 40% oszczędności. Nowy prezydent Cypru Nicos Anastasiades przekonuje, że to jedyny ratunek. “Cypr był o krok od bankructwa, nasz wybór nie był łatwo i okoliczności nie były dobre, ale po twardych i wytrwałych negocjacjach, w poczuciu odpowiedzialności, osiągnęliśmy porozumienie, które zabezpiecza przyszłość kraju”. Na wiadomości z Cypru fatalnie reagują europejskie giełdy. Inwestorzy wyprzedawali akcje z obawy, że podobne decyzje jak na Cyprze zostaną podjęte w innych krajach strefy euro, co przyczyni się do powrotu ogólnoeuropejskiego kryzysu. 
