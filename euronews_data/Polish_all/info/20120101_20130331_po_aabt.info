# ORIG TITLE    Eurogrupa oczekuje większych cięć w Hiszpanii . 
# ORIG CONTENT  Ledwo udało się zażegnać groźbę bankructwa Grecji i rozlania się kryzysu na inne kraje strefy euro, a ministrowie finansów eurolandu już mają ręce pełne roboty. Tym razem ich spojrzenia skierowały się w stronę Hiszpanii.   Rząd w Madrycie był zobowiazany w tym roku do zmniejszenia deficytu budżetowego do poziomu 4,4% PKB, ale już wiadomo, że nie będzie to mniej niż 5,8%.   “Eurogrupa jest zdania, że korekta deficytu powinna być zapewniona przez początkowe zmniejszenie go o 0,5% PKB, poza tym, co już zakomunikowały władze Hiszpanii” – powiedział szef Eurogrupy Jean-Claude Juncker.   W ten sposób Juncker dał Hiszpanom jasno do zrozumienia, że powinni znaleźć dodatkowe 5 mld euro oszczędności, czego ci chcieli za wszelką cenę uniknąć.   Cięcia w wydatkach publicznych spotykają się z ogromnym sprzeciwem hiszpańskiego społeczeństwa. 
