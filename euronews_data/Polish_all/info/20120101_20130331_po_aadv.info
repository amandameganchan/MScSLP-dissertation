# ORIG TITLE    Szaleniec strzelał do uczniów- Francja w szoku . 
# ORIG CONTENT  Trwa policyjna obława na szaleńca, który strzelał do rodziców i dzieci przed żydowską szkołą w Tuluzie we Francji. Sprawą zajęli się prokuratorzy z wydziału anty- terrorystycznego.   Zginęły cztery osoby, w tym troje dzieci a dwie zostały ranne. Wiadomo już, że wśród ofiar jest 17- letni uczeń szkoły, nauczyciel i jego 6- letnia córka. Według relacji świadków, ogień otworzył mężczyzna, który nadjechał na czarnym skuterze   Strzelanina wpisała się w trwającą we Francji kampanię wyborczą. Do Tuluzy przyleciał starający się o reelekcję, Nicolas Sarkozy. Zapewnił on rodziny ofiar, że strzelanina poruszyła wszystkich Francuzów, bez względu na wyznanie. “To morderstwo rani nie tylko społeczność żydowską, ale cały naród, który łączy się z Wami. Bierzemy pod uwagę podobny sposób działania sprawcy tej tragedii i zabójstw z ubiegłego tygodnia”. Przyjazd na miejsce tragedii zapowiedzieli też inni kandydaci, między innymi faworyt głosowania François Hollande. Wszyscy, włącznie z reprezentantką Frontu Narodowego Marine Le Pen, potępili poniedziałkowy atak.   Naczelny rabin Francji Gilles Bernheim przyznał, że jest przerażony i oszołomiony tym co się stało. Izrael wyraził nadzieję, że “Francja rzuci światlo na tę tragedię i doprowadzi winnego przed oblicze sprawiedliwości”.   Nie jest wykluczone, że chodzi o seryjnego zabójcę. Tydzień temu w Tuluzie w podobny sposób został zabity 30 letni żołnierz w cywilu. W zeszły czwartek w Montauban, 46 km od Tuluzy, mężczyzna na skuterze zastrzelił dwóch żołnierzy gdy wypłacali pieniądze z bankomatu. Trzeci został powaznie ranny. By oddać hołd ofiarom strzelaniny prezydent Sarkozy zarządził na jutro minutę ciszy we wszystkich francuskich szkołach. Społeczność żydowska w Francji nie może wyjść z szoku po porannej strzelaninie w Tuluzie. Przedstawiciele dispory zaapelowali do swoich członków o zachowanie ostrożności. “Pierwszą reakcją jest szok. Cała żydowska społeczność jest wstrząśnięta tym co się stalo”- powiedział stacji Euronews Gil Taieb, przedstawiciel społeczności żydowskiej we Francji. “Niestety, nasza historia dowodzi, że tego typu antysemickie wystąpienia zdarzały się i będą się zdarzać. Stąd apel do członków naszej spoleczności by zachowali spokój. Trzeba jednak zwiększyć środki ostrożności w nadchodzcych dniach, by być lepiej przygotowanym na ewentualne przyszłe ataki. W końcu morderca jest nadal na wolnosci”- dodał Taieb. We Francji mieszka około pół miliona Żydów. 
