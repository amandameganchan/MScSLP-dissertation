# ORIG TITLE    Cios parasolem w brukselską dyrektywę . 
# ORIG CONTENT  Niby wszystko jest w porządku na włoskich plażach – upał, słońce, piasek, przejrzysta woda – ale jednak brakuje czegoś niezbędnego. Właściciele tysięcy włoskich plaż usunęli z nich parasole słoneczne. W ten sposób protestują przeciwko nowej unijnej dyrektywie, która ma ograniczyć przyznawanie eksploatacji plaż prywatnym osobom. Jedna czwarta włoskiego wybrzeża to 30 tysięcy prywatnych plaż. Ich właściciele zatrudniają 600 tysięcy osób. Dyrektywa europejska ma służyć do walki z korupcją. Ale właściciele mają na ten temat inny pogląd. Jeden z nich powiedział nam: . “Nie lubimy wielkich monopoli na naszych plażach, bronimy naszych firm. 30 tysięcy rodzin pracuje w tym sektorze, zaciągnęliśmy kredyty i musimy je spłacać.” . Inny właściciel dodaje: . “Nie można zmieniać reguł gry z dnia na dzień, gdy pojawiają się konkurenci z Kuwejtu i z innych krajów, którzy będą podbijać ceny. Trzeba szanować naszą pracę.” . Unia Europejska chce, by począwszy od roku 2016 koncesje na eksploatacje plaż były sprzedawane na licytacjach. Ma to uczynić transakcje bardziej jawnymi. Obecnie państwo przyznaje licencje na sześć lat, bez licytacji, a następnie koncesja jest automatycznie przedłużana. 
