# ORIG TITLE    Komiczne wybory samorządowe we Włoszech . 
# ORIG CONTENT  Beppe Grillo, włoski komik, który domaga się między innymi powrotu lira, odniósł spory sukces w poniedziałkowych wyborach samorządowych we Włoszech. Jego “Ruch Pięciu Gwiazd” zebrał spore poparcie od Włochów niezadowolonych z narzuconego przez rząd programu oszczędnościowego. W Parmie na ugrupowanie Grolli zagłosowało 20 procent wyborców – więcej niż na partię Silvio Berlusconiego, Lud Wolności. W Genui Gwiazdy dostały 15-procentowe poparcie. Spore straty poniosła centrolewicowa Partia Demokratyczna, ale jej lider, Pier Luigi Bersani zapewnił, że mimo to jego ugrupowanie nie przestanie wspierać premiera Mario Montiego. Zaznaczył jedynie, że chciałby, aby premier “nieco więcej słuchał”. Wybory burmistrzów miast i radnych nie będą mieć bezpośredniego wpływu na cięcia budżetowe planowane przez Montiego, jednak zapewne wzmogą spekulacje na temat politycznej przyszłości kraju. Wybory parlamentarne zaplanowane są na przyszły rok i wiele wskazuje na to, że główne włoskie partie poniosą w nich znaczącą klęskę. Dlatego Montiemu będzie coraz trudniej przekonywać włoskich parlamentarzystów, by popierali jego działania w celu redukcji włoskiego długu. 
