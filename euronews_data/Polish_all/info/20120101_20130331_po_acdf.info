# ORIG TITLE    Tajfun sparaliżował życie na Tajwanie . 
# ORIG CONTENT  Tajfun Saola dotarł do Tajwanu. Wiatr i towarzyszące mu ulewne deszcze spowodowały tam poważne szkody. Zginęły co najmniej cztery osoby.   Jest to pierwszy tajfun o tej porze roku. Przeszedł najpierw nad Filipinami, gdzie śmierć poniosły 23 osoby.   Saola wywołała obsunięcia gruntu i błota na wielką skalę. W naszym materiale wideo widzimy mężczyznę, którego życie służby ratunkowe ocaliły niemal cudem. Wiele szczęścia miała również pracująca na miejscu dziennikarka.   Władze musiały ewakuować ponad 1500 osób. W 30 tysiącach domów nie było elektryczności.   W obawie o bezpieczeństwo dzieci i dorosłych zamknięto większość szkół i biur.   Ucierpiał również ruch lotniczy. Ze względu na silny wiatr odwołanych zostało 200 lotów. W czwartek tajfun przemieszczał się w kierunku Chin kontynentalnych a jego siła nieco osłabła. Jednak na Tajwanie wciąż obowiązuje stan alarmowy. 
