# ORIG TITLE    Reakcje na śmierć ambasadora USA w Libii . 
# ORIG CONTENT  Z całego świata napływają głosy oburzenia w związku ze śmiercią ambasadora Stanów Zjednoczonych w Libii. Amerykański dyplomata zginął we wtorek, wraz z trzema innymi pracownikami, w wyniku ataku na konsulat USA w Bengazi. Okoliczności śmierci 52-letniego Chrisa Stevensa, który ambasadorem w Libii był od maja, nie są jak dotychczas wyjaśnione.   Prezydent USA potępił napaść, oceniając ją jako “skandaliczną”. Wyrazy oburzenia przekazali także prezydent Francji i sekretarz generalny ONZ. Władze w Trypolisie zapowiedziały odnalezienie i ukaranie sprawców. “Jestem prawie pewien, ze ataku dokonali zwolennicy dawnego reżimu, chcący zemścić się za ekstradycję Al-Senussiego, byłego szefa wywiadu Kadafiego”, stwierdził wiceminister spraw wewnętrznych Libii, Wanis al-Sharif.   Według lokalnych źródeł, sprawcami wtorkowego ataku byli uzbrojeni manifestanci, protestujący przeciwko zamieszczonemu w internecie filmowi obrażającemu islam. Podobny protest odbył się tego dnia również przed ambasadą USA w Kairze.   Obserwatorzy spodziewają się fali reakcji, podobnych do tej, jaka wystąpiła w 2005 roku, po publikacji karykatur Mahometa. 
