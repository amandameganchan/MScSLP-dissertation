# ORIG TITLE    Demokraci szykują się do konwencji, w sondażu prezydenckim remis . 
# ORIG CONTENT  We wtorek w Charlotte, w Karolinie Północnej rozpocznie się narodowa konwencja amerykańskiej Partii Demokratycznej. Zwyczajowo w Stanach Zjednoczonych partia rządząca zbiera się tydzień po konwencji opozycji. W czasie wrześniowego zgromadzenia, oficjalną nominację partii do kandydowania w wyborach prezydenckich przyjmie Barack Obama. W weekend amerykański prezydent spotkał się ze swoimi zwolennikami w Kolorado. “W tym tygodniu ta druga partia przedstawiła swoją ofertę na konwencji na Florydzie”, powiedział, na co uczestniczy spotkania zareagowali buczeniem. Obama odpowiedział, że “nie warto buczeć – wystarczy głosować!”. Oceny republikańskiej konwencji są różnorodne. Przeciwnicy republikanów wytykali im brak konkretów w przemówieniach, ale w ciągu tygodnia różnica w sondażach między obydwoma kandydatami zmalała z 4 punktów procentowych do zera. Według ekspertów republikanie główny nacisk w czasie konwencji położyli na prezentację życia rodzinnego Mitta Romneya, by dzięki temu pozyskać kobiecy elektorat. Od Obamy jednak oczekują większej ilości konkretów głównie w kwestiach gospodarczych. 
