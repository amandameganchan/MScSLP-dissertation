# ORIG TITLE    15 rannych w katastrofie kolejowej w Egipcie . 
# ORIG CONTENT  Dramatyczny wypadek kolejowy w Egipcie. Pociąg osobowy wykoleił się na południowym przedmieściu Kairu. Pięć wagonów wywróciło się, a zaraz potem wybuchł pożar. Pociąg jechał z miasta Sauhadż i dojeżdżał właśnie do stolicy Egiptu.   Według świadków w katastrofie zginęło wielu ludzi. Również media donosiły początkowo o ofiarach śmiertelnych. Później jednak informacje te zostały sprostowane i mówi się o 15 osobach, które odniosły obrażenia. Przyczyna katastrofy nie jest jeszcze znana.   . 
