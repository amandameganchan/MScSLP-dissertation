# ORIG TITLE    “Przyjaciele Syrii”: plan Annana jedyną szansą na pokój . 
# ORIG CONTENT  Grupa “Przyjaciół Syrii”, która spotkała się w Paryżu, wydała oświadczenie, że jedynie zastosowanie się do planu pokojowego ONZ może uchronić Syrię przed wojną domową.    Przedstawiciele czternastu państw wezwali władze w Damaszku do natychmiastowego przerwania przemocy, która może doprowadzić do rozlania się konfliktu na cały region.     “Dziś priorytetem dla nas jest, by wszedł w życie plan Kofiego Annana, który uważamy za ostatnią szansę na uniknięcie wojny domowej w Syrii. Aby mieć pewność, że plan jest egzekwowany, w Syrii musi jak najszybciej rozpocząć prace duża grupa obserwatorów“ - powiedział francuski minister spraw zagranicznych Alain Juppé.    Według szacunków Organizacji Narodów Zjednoczonych w wyniku trwającego trzynaście miesięcy konfliktu życie straciło 11 000 osób.     Korespondent euronews w Paryżu mówi, że spotkanie “Przyjaciół Syrii” miało na celu znalezienie sposobu na wywieranie mocniejszych nacisków na reżim Baszara al-Assada. Jednak nieobecność przedstawicieli Rosji i Chin, a także sposób, w jaki Moskwa odnosi się do spotkań “Przyjaciół” sprawiają, że pokojowe rozwiązanie konfliktu w Syrii wydaje się wciąż bardzo odlegle.     . 
