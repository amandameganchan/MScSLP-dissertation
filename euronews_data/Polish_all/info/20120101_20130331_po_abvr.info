# ORIG TITLE    Australia: polowanie na rekina ludojada . 
# ORIG CONTENT  W Australii trwa polowanie na rekina ludojada. W sobotę zginął tam kolejny surfer dlatego władze zdecydowały się działać bez zbędnej zwłoki. Zamknięto plaże i wywieszono tabliczki z ostrzeżeniami. Wody przybrzeżne patrolowane są z powietrza. W poszukiwania ludojada włączyli się też rybacy. Niepokój rośnie, bo to już 5 ofiara rekina w ciągu 10 miesięcy. Atak widział chłopak, który pływał w tym czasie na nartach wodnych.   “Chciałem wziąć ciało surfera i wtedy go zobaczyłem. Gigantycznego, białego rekina, który podpłynął do moich nart. Próbował mnie przewrócić. Potem zrobiłem jeszcze jedno okrążenie i chciałem wrócić po ciało, ale już nic nie znalazłem. Wszędzie było mnóstwo krwi. Nic już nie moglem zrobić” – relacjonuje.   Ciała surfera nie udalo się znaleźć. Rekin może mieć około 4,5 metra długości, nadano mu przydomek Brutus. Pytanie co dalej z nim zrobić. Na razie trwają intensywne poszukiwania ryby. Zabiciu rekina zdecydowanie sprzeciwiają się organizacje ekologiczne i podkreślają, że to gatunek chroniony.   Niepokoju nie kryją naukowcy, bo wcześniej ataki rekina na surferów zdarzały się sporadycznie. Badacze próbują znaleźć jakieś wytłumaczenie ale na razie bez skutku.             . 
