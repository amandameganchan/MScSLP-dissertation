# ORIG TITLE    Prom Discovery pożegnany z honorami . 
# ORIG CONTENT    Przez blisko trzy dekady prom Discovery wykonał 39 misji w przestrzeni kosmicznej.   Teraz maszyna, która przeszła na zasłużoną emeryturę, została przekazana National Air and Space Museum Instytutu Smithsona.   Poza entuzjastami lotów kosmicznych, w tej oficjalnej uroczystości wzięli udział także astronauci NASA.    “Mam nadzieję, że ta wspaniała latająca maszyna, która zabrała w kosmos więcej osób niż jakakolwiek inna, będzie świadectwem, że człowiek potrafi nie tylko przezwyciężyć swoje słabości i trudności techniczne, ale także przykładem spełniania naszych marzeń. Dowodem na to, że da się osiągnąć nawet najtrudniejsze cele, jeśli się tego pragnie” – powiedział administrator NASA Charles Bolden    Wahadłowiec Discovery zapisał się na stałe w historii podboju kosmosu. Był pierwszym promem, który przybił do rosyjskiej stacji Mir, a także pierwszym, który dowiózł astronautów do Międzynarodowej Stacji Kosmicznej. 
