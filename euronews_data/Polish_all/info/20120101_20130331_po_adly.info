# ORIG TITLE    Pozytywna ewolucja stanu zdrowia Chaveza, według władz Wenezueli . 
# ORIG CONTENT  Władze Wenezueli informują oficjalnie o “pozytywnej” ewolucji stanu zdrowia Hugo Chaveza. Przebywa on wciąż w szpitalu na Kubie, gdzie przeszedł przed ponad miesiącem operację raka płuc. Od tego czasu nie pokazuje się publicznie. Ze względu na coraz powszechniejsze pogłoski na temat stanu zdrowia prezydenta władze kraju postanowiły przerwać milczenie. Mówi minister informacji Wenezueli: . “W ostatnich dniach ogólna ewolucja stanu zdrowia była korzystna i prezydent przyjmuje wszystkie zapisane mu środki. Choć komendant-prezydent potrzebuje jeszcze specyficznej pomocy, by wyleczyć się z niewydolności oddechowej, jest przytomny.” . Hugo Chavez został wybrany w październiku na kolejną prezydencką kadencję. Z powodu choroby nie mógł jednak złożyć przysięgi, od której ta nowa kadencja miała się oficjalnie rozpocząć. Sąd Najwyższy orzekł, że ceremonia zaprzysiężenia może odbyć się później. Innego zdania jest opozycja, która organizuje protesty i chce złożyć skargę przed Inter-amerykańskim Trybunałem Praw Człowieka. 
