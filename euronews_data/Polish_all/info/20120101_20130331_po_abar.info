# ORIG TITLE    Nadzwyczajne środki bezpieczeństwa we Frankfurcie . 
# ORIG CONTENT  Okupuj, blokuj, demonstruj- to hasła akcji “Blockupy Franfurt”. Manifestanci gromadzą się w różnych częściach miasta, ale ich głównym celem jest siedziba Europejskiego Banku Centralnego. W pogotowiu czeka 5000 policjantów, gotowych interweniować jeśli protest wymknie się spod kontroli.   “Blockupy Frankfurt” to akcja zainicjowana przez anarchistyczne ugrupowania. Protestujący nie zgadzają się na plany oszczędnościowe proponowane przez rządy poszczególnych państw Europy. Są też przeciwni bezwzględnej polityce banków. Władze Frankfurtu, by zapobiec ewentualnym zamieszkom wydały zakaz wszelkich zgromadzeń.    “Mam wrażenie, że przez te wszystkie zakazy demonstracji, przy wsparciu ministra spraw wewnętrznych, stworzono strefę bezprawia. Zobaczycie jak wkrótce będziemy w niej zamykani. To niepokojące” – mówi jedna z protestujących.    Do przepychanek między manifestantami a policją dochodzi od 16 maja. Tylko w czwartek zatrzymano 150 osób.     Dotąd nie doszło do poważniejszych incydentów. Kulminacja protestów nastąpi w sobotę. Wtedy na ulice miasta może wyjść nawet 40 000 demonstrantów.   . 
