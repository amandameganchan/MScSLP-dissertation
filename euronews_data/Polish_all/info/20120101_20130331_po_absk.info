# ORIG TITLE    Gabriel Garcia Marquez cierpi na demencję starczą . 
# ORIG CONTENT  Kolumbijski pisarz Gabriel Garcia Marquez cierpi na demencję starczą, ale jego stan fizyczny jest dobry. Informację tę podał brat pisarza Jaime. Dodał on również, że Garcia Marquez przestał pisać. Autor “Stu lat samotności” ma 85 lat. W roku 1982 otrzymał literacką Nagrodę Nobla. W 1999 roku u pisarza stwierdzono nowotwór układu chłonnego, który jednak został uleczony. Ale według brata Garcii Marqueza chemioterapia spowodowała wczesne wystąpienie demencji, która jest stosunkowo częsta w rodzinie pisarza. 
