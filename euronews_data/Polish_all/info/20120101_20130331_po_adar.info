# ORIG TITLE    Hillary Clinton w Algierze i na Bałkanach . 
# ORIG CONTENT  Hillary Clinton przybyła do Sarajewa. Ma to być pierwszy etap jej podróży po Bałkanach, gdzie ma nakłaniać kraje byłej Jugosławii do prowadzenia dalszych reform i do integracji z Unią Europejską i NATO. Jednak największe zainteresowanie komentatorów wywołały wcześniejsze o jeden dzień słowa amerykańskiej sekretarz stanu podczas jej pobytu w Algierze. Przekonywała wtedy prezydenta Buteflikę, by poparł afrykańską interwencję wojskową w północnej części Mali. Ten obszar jest kontrolowany przez islamistów związanych z Al-Kaidą. Jednak Algier skłania się raczej ku poszukiwaniu rozwiązania dyplomatycznego. “Z uznaniem przyjęłam analizę prezydenta opartą na jego długim doświadczeniu” – powiedziała Hillary Clinton. – “Trzeba wziąć pod uwagę wiele złożonych czynników, by rozwiązać problem bezpieczeństwa wewnętrznego w Mali, a także zagrożenie terrorystyczne i związane z handlem narkotykami.” . Według nieoficjalnych źródeł amerykańskich Algieria może zaakceptować ideę interwencji wojskowej, ale chce najpierw zaznajomić się z ogólnym zarysem planu działań, nad którym pracuje Wspólnota Państw Afryki Zachodniej. 
