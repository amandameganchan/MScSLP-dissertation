# ORIG TITLE    Wenezuela: Hugo Chavez wystartuje w wyborach prezydenckich . 
# ORIG CONTENT    Prezydent Wenezueli Hugo Chavez zapowiedział, że będzie ubiegał się o reelekcję podczas najbliższych wyborów. Lider lewicy zapewnił przy tym, że wygrał walkę z rakiem. Podczas ogromnego wiecu poparcia dla obecnych władz Chavez dał popis swoich umiejętności oratorskich definitywnie żądając kłam spekulacjom o rychłym wycofaniu się z polityki.     “Mówię do wenezuelskiej burżuazji, która nas tak nienawidzi i która wystawiła własnego kandydata: zetrzemy was w proch 7 października” – przekonywał urzędujący prezydent.   Wspomnianym przez Chaveza kandydatem burżuazji ma być Henrique Capriles. Niedawno ten były urzędnik państwowy odwiedził tereny na granicy z Brazylią i Kolumbią, by zwrócić uwagę na zaniedbywanie przez rząd żyjących tam Indian.   “Dziś rozpoczyna się kampania wyborcza, ale wierzę, że także coś więcej. To początek podejmowania decyzji, która określi przyszłość Wenezueli i Wenezuelczyków” – mówił Capriles.   Według sondaży na trzy miesiące przed wyborami Hugo Chavez ma dwukrotną przewagę nad swoim rywalem. Cieszy się nieostającym poparciem wenezuelskiej biedoty, którą wspiera ze środków pochodzących ze sprzedaży ropy naftowej.   . 
