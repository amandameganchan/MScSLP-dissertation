# ORIG TITLE    Wybory prezydenckie w USA: mieszkańcy Dixville Notch wybrali… remis . 
# ORIG CONTENT  Liczącej ponad pół wieku tradycji stało się zadość. Jako pierwsi rozpoczęli i zakończyli głosowanie mieszkańcy Dixville Notch w Appalachach, na północnym wschodzie Stanów Zjednoczonych. Lokal wyborczy został otwarty dokładnie o północy, gdy inni mieszkańcy Wschodniego Wybrzeża jeszcze spali, i wszyscy wyborcy z tej maleńkiej wioski, w liczbie dziesięciu, natychmiast oddali głos. I wspólnie zdecydowali, że nie podejmą żadnej decyzji. Głosowanie zakończyło się remisem 5 : 5. Mówi mieszkaniec Dixville Notch, który głosował jako pierwszy: . «To jest coś mocnego, a równocześnie to onieśmiela. Już po raz drugi mam zaszczyt być pierwszym wyborcą kraju. Lubię tę tradycję Dixville Notch. Jesteśmy bardzo małą społecznością i mam nadzieję, że to jest źródło inspiracji dla innych, by śledzić proces wyborczy u nas. To pokazuje też, jak ważny jest udział w głosowaniu i wyrażenie swojej opinii.» . Po raz pierwszy od 52 lat mieszkańcom Dixville Notch nie udało się w jasny sposób wyrazić swojej preferencji dla jednego z kandydatów. Inny mieszkaniec wioski: . “Tu w stanie New Hampshire, a w szczególności w Dixville Notch, traktujemy bardzo poważnie fakt, że głosujemy jako pierwsi. Od roku 1960 Dixville Notch jest pierwszą miejscowością w kraju, która głosuje w wyborach prezydenckich i innych wyborach.” . Wynik, 5 głosów na Obamę i 5 na Romneya może być trafną zapowiedzią dla całego kraju. Jednakże w Hart’s Location, innej wiosce, która jako pierwsza wprowadziła zwyczaj głosowania o północy, wynik głosowania był korzystny dla Baracka Obamy. 
