# ORIG TITLE    Niszczycielskie tornada przeszły nad Teksasem . 
# ORIG CONTENT  Ponad dziesięć tornad zaatakowało wczoraj przedmieścia Dallas w amerykańskim stanie Teksas, raniąc co najmniej 17 osób. Jak na razie nie ma informacji o ofiarach śmiertelnych.   Żywioł wyrywał drzewa z korzeniami, zrywał dachy domów, nawet ciężarówki były przestawiane z miejsca na miejsce. Niszczycielskie tornada kompletnie zdewastowały infrastrukturę dotkniętych żywiołem miejscowości.   “To był potworny hałas. Usłyszałem dźwięk tłukących się szyb, podmuchy wiatru. Bylem w sypialni, spojrzałem w górę i… zobaczyłem niebo”, opowiada jedna z ofiar.     Miasteczko Lancaster na południu Dallas liczy najwięcej rannych. Spośród dziesięciu zranionych osób, dwie znajdują się w ciężkim stanie. Trzysta budynków zostało prawie całkowicie zniszczonych.   Dotychczas 47 tysięcy domów pozbawionych zostało prądu, a prawie setka samolotów uszkodzona w wyniku gradobicia. Władze lokalne rozważają wprowadzenie stanu klęski żywiołowej, a linie lotnicze odwołały większość lotów.   Tornada zmierzają obecnie w kierunku Oklahomy, Arkansas i Luizjany. Od początku roku, spowodowały już śmierć 57 osób.           . 
