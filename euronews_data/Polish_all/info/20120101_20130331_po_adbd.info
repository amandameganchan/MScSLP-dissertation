# ORIG TITLE    Ukraina: opozycja w dalszym ciągu mówi o oszustwie wyborczym . 
# ORIG CONTENT  Ukraińska opozycja w dalszym ciągu oskarża rządzącą partię o masowe oszustwa podczas wyborów do parlamentu. Partia Regionów prezydenta Janukowycza wygrała, zdobywając ponad 30% głosów. Ten wynik został podany po podliczeniu niemal wszystkich głosów. Gdy opozycja mówi o oszustwach, premier Mykoła Azarow podkreśla prawidłowy przebieg głosowania. Jego zdaniem liczba zarejestrowanych nieregularności była niska i ich natura nie pozwala na podważenie wyniku wyborów. “Ukraińcy swobodnie wyrazili swoją wolę” – podkreślił szef rządu. Mimo wszystko opozycja mówi o masowych nieregularnościach w regionach Doniecka i Kijowa. W ich wyniku niektóre partie mogły stracić ponad 1% swoich głosów. Oleksandr Turchynow, przedstawiciel Zjednoczonej Opozycji, nie zostawia suchej nitki na prezydencie Janukowyczu: . “To nie są wybory, to bandytyzm. Rząd próbuje zmienić wolę obywateli i zakłóca przeliczanie głosów”. Politolog Kostjantyn Matwijenko zgadza się z tezą o oszustwach, ale uważa, że nie podważają one rezultatu głosowania: . “Łączny rezultat Partii Regionów jest nieco wyższy, niż powinien być, a rezultat opozycji jest nieco niższy. Ale tendencja jest prawidłowa.” . Nasza korespondentka w Kijowie uważa, że Partia Regionów będzie miała większość w nowym parlamencie: . “Utworzenie większości parlamentarnej będzie teraz zależało od deputowanych, którzy podczas kampanii występowali jako kandydaci niezależni.” . 
