# ORIG TITLE    Reakcje po zatwierdzeniu “Obamacare” przez Sąd Najwyższy USA . 
# ORIG CONTENT  Zwolennicy reformy amerykańskiego systemu ubezpieczeń zdrowotnych z radością przyjęli decyzję Sądu Najwyższego. Ustawa mocno popierana przez Baracka Obamę została zatwierdzona przez najwyższą instancję sądową w USA. Utrzymanie ustawy dającej prawo do ubezpieczenia zdrowotnego 32 milionom Amerykanów, jest dla prezydenta wielkim zwycięstwem: . “Wiem, że to wszystko wywoła wiele dyskusji czysto politycznych o tym, kto wygrał i kto przegrał tu w Waszyngtonie” – powiedział prezydent USA. – “Ale te dyskusje pomijają rzecz najważniejszą. Poza polityką ta decyzja jest zwycięstwem ludności tego kraju, tych, których życie stanie się pewniejsze dzięki tej ustawie i dzięki poparciu Sądu Najwyższego”. Krytycznie o ustawie wypowiedział się natomiast Mitt Romney, przeciwnik Obamy w wyborach prezydenckich, i to mimo faktu, że sam wprowadził on był podobną ustawę w stanie Massachussets, gdy był jego gubernatorem: . “Łatwo odgadnąć, że nie zgadzam się z tą decyzją Sądu Najwyższego” – oświadczył Romney. – “I to, czego Sąd Najwyższy nie zrobił w ostatnim dniu swojej sesji, ja to zrobię już w pierwszym dniu mojej kadencji, jeśli zostanę wybrany na prezydenta. Odwołam wtedy Obamacare”. Na razie z ustawą Obamy walczyć będzie Izba Reprezentantów, w której większość mają Republikanie. 11 lipca będzie ona głosować nad unieważnieniem ustawy o ubezpieczeniach zdrowotnych. Będzie to gest czysto formalny, gdyż Senat, zdominowany przez Demokratów, powinien odrzucić propozycję Izby Reprezentantów. 
