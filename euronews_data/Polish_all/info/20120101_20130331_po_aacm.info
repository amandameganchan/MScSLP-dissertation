# ORIG TITLE    Okoliczności wypadku belgijskiego autobusu w Szwajcarii . 
# ORIG CONTENT  W katastrofie autobusu w tunelu w pobliżu miasta Sierre w kantonie Valais zginęło 28 osób, w tym 22 dzieci. Autobus z 52 osobami na pokładzie jechał w kierunku miasta Sion. Z nieznanych dotąd przyczyn zjechał z szosy i uderzył w murek na skraju jezdni. Następnie pojazd uderzył całą swoją rozpędzoną masą w betonowy mur ogradzający awaryjne miejsce postojowe przy szosie. Przednia część pojazdu została zmiażdżona. Zginęli obaj kierowcy. Bardzo szybko na miejsce zostały wysłane oddziały służb ratowniczych. W akcji uczestniczyło 60 strażakó, 15 lekarzy, 100 ratowników, 12 karetek pogotowia i 8 śmigłowców. Dzieci, które znajdowały się w autobusie, miały około 12 lat i należały do dwóch klas z miast Lommel i Heverlee we Flandrii. Miały wracać do kraju po wakacjach w Alpach. Komendant policji kantonu Valais powiedział podczas konferencji prasowej, że była to “bezprecedensowa” tragedia. Dodał, że nawet ratownicy, przyzwyczajeni do działań w dramatycznych okolicznościach, byli wstrząśnięci. 
