# ORIG TITLE    Niemcy: obława na neonazistów . 
# ORIG CONTENT  Organizacje neonazistowskie na celowniku niemieckiej policji. Funkcjonariusze przeszukali blisko 150 nieruchomości na terenie Nadrenii – Północnej Westfalii i w regionie Aachen. W ramach skoordynowanej akcji policjanci weszli też do wytypowanych mieszkań wzdłuż granicy z Belgią i Holandią.    Efekt – zarekwirowano broń i nazistowskie materiały propagandowe. W akcji brało udział blisko 1000 funkcjonariuszy.   “Obserwujemy w ostatnim czasie alarmujący wzrost aktywności rożnego rodzaju organizacji neonazistowskich. Głównym naszym celem było rozbicie tej sieci. Miejmy nadzieję, że akcja była skuteczna” – mówi Ralf Jager, minister spraw wewnętrznych w rządzie Nadrenii- Północnej Westfalii.   Niemieckie organizacje neonazistowskie w ostatnich latach rosły w siłę. Czego dowodzi afera z udziałem służb kontrwywiadu. Wyszło na jaw, że funkcjonariusze próbowali zatuszować własne błędy w śledztwie dotyczącym terrorystycznej grupy neonazistowskiej - Narodowosocjalistyczne Podziemie. Jej członkowie mieli w ciągu 7 lat zabić policjantkę i 9 imigrantów, o tureckim i greckim pochodzeniu.   . Po ujawnieniu sprawy Heinz Fromm, szef niemieckiej agencji wywiadowczej, podał się do dymisji.   . 
