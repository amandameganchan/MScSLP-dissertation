# ORIG TITLE    Francja: stracili pracę przez post . 
# ORIG CONTENT    Czterech francuskich pracowników letniego obozu  dla dzieci i młodzieży zostało zawieszonych w obowiązkach z powodu… poszczenia. Opiekunowie do dzieci nie jedli i nie pili od wschodu do zachodu słońca, tak jak większość religijnych muzułmanów w trakcie ramadanu. Zdaniem pracodawcy opiekunów, mera Gennevilliers, post może ograniczać ich zdolność do pracy.   Jacques Bourgoin przekonuje, że decyzja nie ma nic wspólnego z dyskryminacją na tle religijnym i przypomina o zdarzeniu sprzed dwóch lat, kiedy to osłabiona i odwodniona przez post opiekunka spowodowała wypadek, w którym rannych zostało dwoje dzieci.    Od tamtego czasu kontrakty pracowników przewidują, że muszą oni jeść i pić, by być w pełni sił, przeciwko czemu protestują organizacje muzułmańskie we Francji.   Czterech opiekunów rozważa skierowanie sprawy do sądu.   . 
