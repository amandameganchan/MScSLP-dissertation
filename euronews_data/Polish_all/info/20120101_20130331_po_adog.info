# ORIG TITLE    Mali: rozłam w ugrupowaniu islamistycznym Ansar Dine . 
# ORIG CONTENT  Działające w Mali ugrupowanie islamistyczne Ansar Dine podzieliło się. Jego umiarkowane skrzydło przekształciło się w osobną organizację – ruch islamski Azawad. Członkowie tej organizacji dążą do dialogu i ustanowienia pokoju i chcą zwalczać terroryzm. Ten rozpad nastąpił w czasie, gdy organizacje humanitarne oskarżają oddziały armii malijskiej o zbrodnie. W centrum kraju, między innymi w Niomo, Mopti i Sevare, żołnierze malijscy dokonali egzekucji wśród Tuaregów i Arabów. Uzasadniali to ich kolaboracją z rebeliantami islamskimi. Organizacje humanitarne mówią jak dotąd o kilkudziesięciu takich egzekucjach. Oddziały międzynarodowych sił afrykańskich rozpoczynają obecnie przemieszczanie się w kierunku centrum Mali, by wesprzeć działającą tam już armię francuską. Do regionu na północ od Bamako przybyło już 160 żołnierzy z Burkina Fasso. Mają oni tam zastąpić żołnierzy francuskich. Francja jest w dalszym ciągu jedynym krajem zachodnim zaangażowanym w ten konflikt. 
