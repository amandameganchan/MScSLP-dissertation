# ORIG TITLE    Syria odmawia wydania wiz obserwatorom ONZ . 
# ORIG CONTENT  Syria odmówiła wydania wiz kilku przedstawicielom ONZ. Według nieoficjalnych źródeł, Damaszek jest niechętny wpuszczeniu do kraju obserwatorów pochodzących miedzy innymi z Francji, USA i Wielkiej Brytanii.   Organizacja Narodów Zjednoczonych potępiła Syrię za ciągłe naruszanie obowiązującego od 12 kwietnia rozejmu. Tylko wczoraj co najmniej 34 osoby zginęły podczas starć sił rządowych z przeciwnikami reżimu.   Według szefa misji pokojowych ONZ Hervé Ladsous’a: “Akty pogwałcenia rozejmu zaobserwowano po obu stronach konfliktu”. “Nie będę ustalał proporcji, to nie moment na to, zwłaszcza, że dysponujemy niewielką ilością obserwatorów w ograniczonej liczbie miejscowości”, podkreślił Herve Ladsous.   Obecni aktualnie w Syrii obserwatorzy ONZ informują, że w syryjskich miastach nadal znajduje się dużo broni ciężkiej, co samo w sobie jest już naruszeniem przyjętego przez reżim Baszara Al-Assada planu pokojowego Kofiego Annana.   W trakcie krwawego tłumienia trwającej od 13 miesięcy rewolty zginęło już około 11 tysięcy ludzi.     . 
