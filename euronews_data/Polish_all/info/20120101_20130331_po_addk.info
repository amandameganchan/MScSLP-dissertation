# ORIG TITLE    Chińska dekada Jinpinga rozpoczęta . 
# ORIG CONTENT  Komunistyczna Partia Chin wybrała kierownictwo, które będzie prowadzić kraj przez następną dekadę. Nowym Sekretarzem Generalnym został obecny wiceprezydent Xi Jinping, który w marcu przejmie stanowisko chińskiego prezydenta.   Nowy chiński przywódca zapowiedział szersze otwarcie Chin na świat. “Nasza partia stoi wobec wielu poważnych wyzwań, którym musimy sprostać”, powiedział Jinping. “Mamy do czynienia z łapówką, brak kontaktu z ludźmi, nadmiar biurokracji i formalności, to wszystkie rzeczy, którymi trzeba się zająć. Cała partia musi być czujna”. Mieszkańcy Chin mają nadzieję, że nowy przywódca będzie wspierać chińską ekonomię. Chiny są drugą największą gospodarką na świecie. “Myślę, że przepaść między bogatymi i ubogimi w Chinach jest zbyt duża. Poziom życia w odległych obszarach Chin jest bardzo niski. Mam nadzieję, że również tam dotrą owoce wzrostu gospodarki”, powiedział 26-letni pracownik jednego z pekińskich banków. “Najbliższe 10 lat to najważniejszy okres dla Chin. Ta dekada niesie nadzieję na awans kraju na wyższy poziom wzrostu gospodarczego i uczciwych rządów. To jest to, czego oczekuję, czego jestem pewny”, uważa z kolei 70-letni mieszkaniec chińskiej stolicy. Tegoroczny kongres został nieco przyćmiony przez największy w historii partii komunistycznej skandal, w wyniku którego usunięty z partii został jej wysoko postawiony członek Bo Xilai, a jego żona została skazana za zamordowanie brytyjskiego biznesmena. 
