# ORIG TITLE    Szczyt, który ma naprawić euroland . 
# ORIG CONTENT  To już 20 szczyt Unii Europejskiej od czasu gdy rozpoczął się kryzys. Tyle, że zdaniem obserwatorów przez ten czas niewiele się zmieniło. Sektor bankowy nadal nie może wyjść z zapaści, dane ekonomiczne gospodarek wielu krajów nie napawają optymizmem, do tego dochodzi konieczność uruchamiania kolejnych funduszy ratunkowych dla poszczególnych państw.   O zastrzyki finansowe do Wspólnoty zwróciły się ostatnio Hiszpania i Cypr. Według szacunków Madryt może potrzebować nawet 100 mld euro a Cypr 10 mld.  . Politycy największych gospodarek strefy Euro – Niemiec, Francji, Włoch i Hiszpanii zauważyli już, że sama dyscyplina budżetowa nie wystarczy i potrzebne jest stymulowanie wzrostu gospodarczego. Na ten cel ma zostać przeznaczone 130 mld euro. Walka z kryzysem to wyzwanie dla całej Unii – uważają politycy.   “Potrzebujemy więcej Europy i myślę, że zgodzimy się co do tego. Potrzebujemy Europy sprawnie działającej, bo tego oczekują rynki. Potrzebujemy też Europy, gdzie jeden kraj pomaga drugiemu. To jest duch w którym będziemy działać” – powiedziała niemiecka kanclerz Angela Merkel.   Jedną z propozycji, która miałaby wzmocnić wspólną europejską walutę jest wprowadzenie nowego podatku.   “Wierzymy, że jeśli będzie wprowadzony podatek od transakcji finansowych, powiedzmy, na poziomie państw strefy euro, to pójdzie to w parze z innymi instrumentami, które wzmocnią naszą współpracę” – ocenił włoski premier Mario Monti .   Europejscy politycy będą dyskutować także o stworzeniu tzw. unii bankowej, która pomogłaby wzmocnić europejską walutę. Zakłada ona stworzenie specjalnego funduszu ratunkowego, opłacanego przez same banki, uruchamianego w razie problemów, któregoś z członków. To miałoby pomóc uniknąć sytuacji z jaką mamy do czynienia obecnie, gdy upadające instytucje finansowe muszą, de facto, ratować podatnicy.    . 
