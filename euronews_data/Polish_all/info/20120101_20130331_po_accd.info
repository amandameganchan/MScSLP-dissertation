# ORIG TITLE    Czy Andriej Szewczenko zostanie pierwszoligowym politykiem? . 
# ORIG CONTENT  Andriej Szewczenko, światowa gwiazda piłki nożnej i prawdziwy idol na Ukrainie, rezygnuje z gry w football i chce poświęcić się działalności politycznej. W sobotę Szewczenko odwiedził jedną z ukraińskich szkół. Wraz z nim była tam Natalia Korolewska, która utworzyła właśnie nową partię polityczną “Ukraino Naprzód!”. Wcześniej została usunięta z partii Julii Tymoszenko: . Wszystkich obecnych najbardziej jednak interesowało oświadczenie piłkarskiej supergwiazdy: . “Podjąłem decyzję o wstąpieniu do partii “Ukraino Naprzód!” i zaczynam w niej karierę polityczną. To jest partia przyszłości. Dla młodych przywódców i dla Ukrainy będzie to definitywny wybór między przeszłością a przyszłością. Ja już dokonałem tego wyboru, wstępując do tej partii.” . Andriej Szewczenko był pięciokrotnie mistrzem Ukrainy z klubem Dynamo Kijów w drugiej połowie lat dziewięćdziesiątych. Następnie stał się jednym z filarów klubu AC Milan, z którym w ciągu ośmiu sezonów strzelił 175 goli. W roku 2004 otrzymał prestiżowe trofeum Złotej Piłki. Ale czy będzie równie przebojowy i błyskotliwy w rywalizacji politycznej – tego nikt jeszcze nie wie. 
