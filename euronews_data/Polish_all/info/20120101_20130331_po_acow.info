# ORIG TITLE    Co najmniej 50 osób zginęło w wyniku trzęsienia ziemi w Chinach . 
# ORIG CONTENT  Silne trzęsienie ziemi w Chinach. Ziemia zadrżała co najmniej dwukrotnie w południowo-zachodniej części kraju. Siła wstrząsu wynosiła 5,6 w skali Richtera. Około 45 minut po pierwszym wstrząsie nastąpił wstrząs wtórny. Tymczasowy bilans katastrofy to co najmniej 50 ofiar śmiertelnych i bardzo wielu rannych. Według władz najbardziej dotkniętych katastrofą prowincji Junnan i Kuejczou uszkodzonych zostało niemal 20 tysięcy domów mieszkalnych i budynków użyteczności publicznej. Epicentrum trzęsienia ziemi znajdowało się na granicy tych dwóch prowincji.   Katastrofa nastąpiła w chwili, gdy większość mieszkańców wsi zaczynała obiad. Trwała wtedy jeszcze praca w miastach. Panika spowodowała, że tysiące ludzi wyszły w pośpiechu na ulice. Specjaliści spodziewają się dalszych wtórnych wstrząsów w tym samym regionie. W związku z tym ewakuowano ponad 100 tysięcy osób.    . 
