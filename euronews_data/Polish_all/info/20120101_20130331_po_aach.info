# ORIG TITLE    Obama i Cameron – serdeczni przyjaciele . 
# ORIG CONTENT  Prezydent Barack Obama, który jest spokojny o swoją nominację, zajmuje się dyplomacją. Do Waszyngtonu przyjechał premier Wielkiej Brytanii David Cameron. Wizyta jest pełna wzajemnych uprzejmości, a gospodarz Białego Domu, podkreśla, że czasy, gdy Amerykanie prowadzili wojny z Brytyjczykami, bezpowrotnie minęły. “200 lat temu Brytyjczycy przybyli do Białego Domu, w nieco innych okolicznościach”, powiedział Obama, przypominając wojnę, która wybuchła w 1812 roku. “Ich wizyta została zapamiętana, budynek spłonął, ale odbudowaliśmy go. A dzisiaj, podobnie jak wielu prezydentów i premierów przed nami, spotykamy się po to, by potwierdzić jeden z najlepszych sojuszów, jakie istniały na świecie”, zakończył prezydent. Po krótkich przemówieniach, przywódcy obu państw udali się na zamknięte dla mediów spotkanie, by omawiać sprawy Syrii i Afganistanu, a także irańskiego programu nuklearnego. Jednak okoliczności towarzyszące wizycie Camerona pokazują, że współpraca między obu krajami układa się naprawdę dobrze. 
