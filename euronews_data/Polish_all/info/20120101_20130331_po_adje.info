# ORIG TITLE    Defekt systemu hamowania prawdopodobną przyczyną katastrofy Tu-204 . 
# ORIG CONTENT  Według wstępnych ustaleń śledztwa przyczyną katastrofy samolotu Tu-204 w Moskwie był nieprawidłowo działający system hamowania. Zginęło wtedy 5 osób. Trzy inne osoby są ciężko ranne. Maszyna linii lotniczych Red Wings może pomieścić na pokładzie 210 pasażerów. Tym razem jednak, podczas lotu powrotnego z Czech, znajdowali się w niej wyłącznie członkowie załogi. W chwili lądowania samolot nie zatrzymał się przed końcem pasa. Prawdopodobnie było to spowodowane awarią odwracacza ciągu i hamulców. Śledczy porzucili dwa inne tropy czyli błąd pilotów oraz złe warunki meteorologiczne. Samolot rozbił się na poboczu przebiegającej przy lotnisku autostrady. Na tym filmie wideo widzimy, jak fragmenty samolotu uderzają w przejeżdżające samochody. Żaden z użytkowników autostrady nie został ranny. 
