# ORIG TITLE    Zabójstwo brytyjskiej studentki: Amanda Knox i Raffaele Sollecito będą ponownie sądzeni . 
# ORIG CONTENT  Włoski sąd kasacyjny unieważnił wyrok uniewinniający Amerykankę Amandę Knox i jej przyjaciela Raffaele Sollecito i nakazał przeprowadzenie ich nowego procesu. Orzeczenie jest wynikiem odwołania złożonego przez prokuraturę, według której wyrok uniewinniający zawierał liczne błędy i luki. Knox i Sollecito byli sądzeni za zabójstwo w 2007 roku brytyjskiej studentki Meredith Kercher. Została ona znaleziona martwa i częściowo rozebrana w mieszkaniu, w którym mieszkała razem z Amandą Knox. Na jej ciele stwierdzono 43 ślady ciosów nożem. Nowy proces w sprawie tego zabójstwa odbędzie się we Florencji. 
