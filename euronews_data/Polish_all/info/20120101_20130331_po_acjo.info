# ORIG TITLE    Tony Scott popełnił samobójstwo . 
# ORIG CONTENT  Znany filmowiec Tony Scott nie żyje. Reżyser popełnił samobójstwo skacząc z mostu w porcie w Los Angeles. Według relacji świadków, Scott przeszedł na drugą stronę barierek i bez wahania rzucił się do rzeki. Policja odnalazła w pobliżu mostu jego samochód. Dopiero po trzech godzinach wyłowiono z wody ciało, pozwoliły je namierzyć sonary – poinformowało biuro tamtejszego koronera. W jego aucie znaleziono list pożegnalny.   Tony Scott, brat Ridleya, również filmowca, miał 68 lat. Swoją karierę zaczynał od kręcenia reklam. W latach 70-tych wyreżyserował kilka filmów krótkometrażowych i telewizyjnych. Przełomem w jego karierze okazał się dramat sensacyjny “Top Gun“ z 1986 roku. To dzięki niemu trafił do czołówki reżyserów Hollywood. Jego znakiem rozpoznawczym była czerwona czapka z daszkiem. Grali u niego m.in. Brat Pitt, Susan Sarandon, David Bowie czy  Denzel Washington. Nakręcił takie filmy jak “Wróg publiczny”, “Karmazynowy przypływ” czy “Ostatni skaut”. 
