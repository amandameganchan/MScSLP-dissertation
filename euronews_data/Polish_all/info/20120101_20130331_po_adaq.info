# ORIG TITLE    Syria: koniec krwawego zawieszenia broni . 
# ORIG CONTENT  Syryjscy rebelianci alarmują, że rząd wznowił naloty bombowe, z niespotykanym dotąd natężeniem. W poniedziałek rządowe bombowce wykonały około sześćdziesięciu misji. Według działaczy antyrządowych, to największa tego typu operacja od początku trwającego półtora roku konfliktu. Syryjskie bombowce zaatakowały cele w całym kraju, włącznie ze stolicą, Damaszkiem. Działania wojenne prowadzą też rebelianci. Tylko w poniedziałek zginęło 80 osób, w tym co najmniej 10 w wyniku zamachu bombowego w stolicy Syrii.Ogółem w ciągu czterech dni, w trakcie których miało trwać zawieszenie broni ze względu na muzułmańskie święto, zginęło co najmniej 500 osób. Lakhdar Brahimi, wysłannik pokojowy z ramienia ONZ i Ligi Arabskiej powiedział, że kryzys staje się coraz gorszy. O powstrzymanie się od przemocy i zwrócenie w stronę dialogu apelował też sekretarz generalny ONZ, Ban Ki-Moon. Szef ONZ zapowiedział, że winni zbrodni popełnionych w czasie syryjskiego kryzysu, zostaną postawieni przed sądem. 
