# ORIG TITLE    Pożar w zakładzie gazowniczym w Meksyku – zginęło 26 osób . 
# ORIG CONTENT  Co najmniej 26 osób poniosło śmierć w pożarze, jaki wybuchł w zakładzie gazowniczym w północno-wschodniej części Meksyku. Siedmiu pracowników fabryki jest wciąż uważanych za zaginionych. Wypadek spowodował również obrażenia u około czterdziestu osób. Płomienie pojawiły się najpierw w części fabryki przeznaczonej do przyjmowania i przesyłania skondensowanego gazu. Ta jednostka znajduje się blisko szosy łączącej miasta Reynosa i Monterrey. Mieszkańcy Reynosy są w szoku: . “Zawsze widzieliśmy, że z dużą ostrożnością obchodzono się w fabryce z niebezpiecznymi płynami i urządzeniami. Wszystko jest zawsze kontrolowane, a teraz, przy nowoczesnych technologiach, nawet jeszcze bardziej. A zatem naprawdę nie wiemy, jak mogło dojść do tej katastrofy.” . Płomienie sięgały nawet do 40 metrów wysokości. Dyrekcja firmy zarządzającej fabryką wprowadziła w życie plan działań w nagłych sytuacjach. W pierwszej kolejności zostały zamknięte wszystkie przewody służące do przesyłania niebezpiecznych substancji w jednostce objętej pożarem. 
