# ORIG TITLE    Premier Nowej Zelandii przeprasza założyciela Megaupload . 
# ORIG CONTENT  Kim Dotcom, założyciel serwisu Megaupload, prawdopodobnie uniknie ekstradycji z Nowej Zelandii do USA. Okazuje się, że był nielegalnie szpiegowany. Przeprosiny w tej sprawie wystosował nowozelandzki premier. “Oczywiście, że bardzo przepraszam pana Dotcoma”, powiedział John Key. “Przepraszam Nowozelandczyków. Dałem jasno do zrozumienia dyrektorowi wywiadu, jak bardzo jestem zawiedziony. Szczerze mówiąc, przeraziło mnie to co zobaczyłem”. Prawo w Nowej Zelandii zabrania szpiegowania przez służby wywiadowcze obywateli i rezydentów kraju. A Dotcom uzyskał prawo stałego zamieszkania w 2010 roku. Niemiecki biznesmen zatrzymany w styczniu tego roku, oskarżany jest przez USA o piractwo internetowe. Według FBI od 2005 roku zarobił on około 150 milionów euro, na rozpowszechnianiu nielegalnych kopii plików muzycznych i filmów. Sam Dotcom twierdzi, że jego serwer służył tylko jako magazyn do przechowywania danych. W maju nowozelandzki sąd orzekł, że nakaz przeszukania domu Dotcoma, do którego doszło w styczniu, a także konfiskata jego mienia, były nielegalne. 
