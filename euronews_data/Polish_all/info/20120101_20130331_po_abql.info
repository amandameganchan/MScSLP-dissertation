# ORIG TITLE    Niemcy: szef kontrwywiadu podał się do dymisji . 
# ORIG CONTENT    W wyniku skandalu związanego z działalnością neonazistowskiego podziemia w Niemczech do dymisji podał się szef Urzędu Ochrony Konstytucji Heinz Fromm.   Dziennikarskie śledztwo wykazało, że służby specjalne nie miały pojęcia o działalności terrorystycznej organizacji Narodowo-Socjalistyczne Podziemie. Krótko po przypadkowym wykryciu grupy jeden z pracowników Urzędu zniszczył akta agentów i informatorów wywiadu działających w środowisku neonazistów.    Dwaj członkowie organizacji odpowiadającej za liczne zabójstwa imigrantów popełnili samobójstwo w listopadzie. Byli przekonani, że wkrótce zostaną aresztowani. Na policję zgłosiła się trzecia członkini grupy, która przesłuchiwana jest do dziś.   Badająca sprawę komisja Bundestagu jest przekonana, że zniszczenie akt informatorów miało zatuszować nieprawidłowości przy inwigilowaniu neonazistów. 
