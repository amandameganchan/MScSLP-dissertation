# ORIG TITLE    Nowa runda negocjacji ws. programu atomowego Iranu . 
# ORIG CONTENT  Rozpoczęła się w Moskwie kolejna, decydująca runda rozmów między Iranem a sześcioma mocarstwami na temat programu atomowego Teheranu.   Szóstkę, w której skład wchodzi pięciu stałych członków Rady Bezpieczeństwa ONZ oraz Niemcy, reprezentuje szefowa dyplomacji europejskiej Catherine Ashton.   Według jej rzecznika Michaela Manna, rozmowy są trudne i pełne napięcia:   “Grupa 5+1 ma nadzieję, że Irańczycy poważnie zaangażują się w realizację przedstawionych w Bagdadzie propozycji”.      Grupa sześciu mocarstw podtrzymuje żądanie dotyczące wstrzymania przez Iran wzbogacania uranu do 20 procent jak też żądanie wymiany zapasów wzbogaconego już do 20 procent uranu na paliwo nuklearne, które jest Iranowi potrzebne w celach pokojowych.     Według naszego korespondenta, szczyt w Moskwie uważany jest za ostatnią szansę wyjścia z impasu na drodze dyplomatycznej. W wypadku jego niepowodzenia, Stany Zjednoczone zamierzają zarzucić dalsze negocjacje. Iranowi grożą wówczas nowe sankcje, a interwencja zbrojna nie jest wykluczona.           . 
