# ORIG TITLE    Francja i Wielka Brytania gotowe dostarczać broni syryjskim rebeliantom . 
# ORIG CONTENT  Paryż i Londyn chcą dostarczać broni syryjskim rebeliantom, i to mimo obowiązującego, przynajmniej teoretycznie, europejskiego embarga. Już od dwóch lat trwa w Syrii wojna domowa i żadna ze stron nie ma decydującej przewagi. Przeciwko regularnej armii Baszara al-Assada walczą rebelianci z Wolnej Armii Syryjskiej. Brakuje im broni i amunicji. Decyzję Paryża potwierdził francuski minister spraw zagranicznych Laurent Fabius: . “Zniesienie embarga to jeden z nielicznych środków, by zmienić sytuację polityczną. Nasze stanowisko podzielają również Brytyjczycy, Trzeba już teraz zaproponować Europejczykom zniesienie embarga, dzięki czemu rebelianci mogliby się bronić”. Pytanie dziennikarki: . “A jeśli Europejczycy nie zgodzą się?” . Laurent Fabius: . “Francja jest suwerennym krajem.” . Te ostatnie słowa należy rozumieć jako groźbę, że Francja może złamać embargo. Zachód obawia się jednak, że część zachodniej broni może dostać się w ręce islamskich ugrupowań terrorystycznych. 
