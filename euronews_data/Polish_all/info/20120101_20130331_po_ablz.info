# ORIG TITLE    Jordania przyznaje azyl syryjskiemu pilotowi . 
# ORIG CONTENT  Jordania przyznała azyl polityczny pułkownikowi armii syryjskiej, który wylądował za sterami samolotu MIG-21 w bazie wojskowej w pobliżu miasta Mafrak. Baza tej znajduje się blisko granicy z Syrią. Według opozycji syryjskiej jest to pierwszy tego typu przypadek w tym kraju.   W Jordanii przebywa już ponad 120 000 syryjskich uchodźców, w tym 20 000 wpisanych na listy uchodźców ONZ.   Syryjska telewizja publiczna nie podała pełnej informacji o MIGu. Według jej relacji, władze wojskowe straciły kontakt z maszyną podczas lotu ćwiczebnego.   Równocześnie syryjskie Obserwatorium Praw Człowieka poinformowało, że liczba ofiar konfliktu syryjskiego przekroczyła 15 000 osób. Większość z nich to cywile. Walki w kraju trwają od marca ubiegłego roku.   Armia syryjska ostrzeliwała w czwartek oddziały rebeliantów w miastach Rastan i Homs.   Liga Arabska domaga się w tej sytuacji przyznania poszerzonych uprawnień Kofiemu Annanowi, wysłannikowi ONZ i Ligi Arabskiej. 
