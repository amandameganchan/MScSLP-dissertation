# ORIG TITLE    Kandahar – tu zacznie się powstanie talibów? . 
# ORIG CONTENT  Afgańska delegacja rządowa została ostrzelana z pistoletów, w czasie wizyty w Kandaharze. To tam w weekend amerykański żołnierz zastrzelił 16 cywilów. W skład delegacji wchodziło dwóch braci prezydenta Hamida Karzaia. Nikt nie ucierpiał, ale incydent oddaje nastroje Afgańczyków wobec przedstawicieli państw zachodnich i wspieranych przez nie afgańskich władz. W całym kraju dochodzi do protestów, talibowie grożą, że będą obcinać głowy amerykańskim żołnierzom. Oddziały US Army mają opuścić Afganistan do końca 2014 roku, jednak wielu mieszkańców chce, by nastąpiło to dużo wcześniej. Antyzachodnie nastroje próbuje ostudzić prezydent Barack Obama. “Śmierć afgańskich cywilów potraktujemy tak samo jak podobne przypadki w Stanach Zjednoczonych. Sprawiedliwości stanie się zadość”. Tragedia w Kandaharze spowodowała, że w całym kraju wzrosła agresja wobec Amerykanów. Bardzo utrudni to dyplomatom z Waszyngtonu pracę nad porozumieniem z rządem afgańskim na mocy którego specjalni doradcy amerykańscy mieliby zostać w Kabulu jeszcze po 2014 roku. 
