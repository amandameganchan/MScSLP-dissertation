# ORIG TITLE    Chiny: strach przed Vincentem . 
# ORIG CONTENT  Zaporę Trzech Przełomów w Chinach czeka największy test, przepuszczenie 70 000 metrów sześciennych wody na sekundę. Poziom wód na rzece Jangcy jest najwyższy od 9 lat a do tego prognozy pogody nie napawają optymizmem. Coraz większe spustoszenie sieje tajfun Vincent, do tego dochodzą intensywnie padające w wielu regionach deszcze. Rzeka Jangcy w niektórych miejscach wystąpiła z koryta. W poniedziałek wstrzymano na niej żeglugę, w porcie zostało około 700 łodzi. Na terenie, gdzie wprowadzono alarm przeciwpowodziowy przebywa ponad 36 000 ludzi.   Trzeci, najwyższy stopień zagrożenia powodziowego wprowadzono w kolejnych prowincjach Hanan i Hubei.    W nocy tajfun Vincent uderzył w Hong Kong. Siła wiatru przekraczała tam 140 km na godzinę. Według doniesień, 100 osób zostało rannych. Tymczasowo zamknięto też lotnisko oraz wstrzymano handel na tamtejszej giełdzie papierów wartościowych.   Teraz tajfun Vincent kieruje się w stronę Chin kontynentalnych. Władze prowincji Guangdong wprowadziły drugi stopień zagrożenia przeciwpowodziowego. Wiatr może tam wiać z prędkością 100 km na godzinę.   Cały czas na morzu przebywa około 33 000 łodzi rybackich. Otrzymały one już komunikat aby wracać do portów. Wiele kutrów w drodze powrotnej zabiera na pokład mieszkańców wysp. 
