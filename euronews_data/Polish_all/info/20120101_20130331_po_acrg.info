# ORIG TITLE    Bitwa o Aleppo w relacji specjalnego wysłannika euronews . 
# ORIG CONTENT  Już od dwóch miesięcy trwa bitwa o Aleppo położone na północy Syrii. O panowanie nad tym miastem ścierają się regularnie oddziały armii rządowej i powstańcy. Według przewodniczącego Syryjskiego Obserwatorium Praw Człowieka, organizacji związanej z opozycją, sytuacja na miejscu wciąż się zmienia.   W podobny sposób analizują ją nasz specjalny wysłannik Farouk Atig. Słuchamy jego relacji telefonicznej:   “Sytuacja odnośnie bezpieczeństwa jest bardzo niepewna, a zagrożenia istnieją po obu stronach. Oczywiście, w bastionie rebeliantów, w którym się znajdujemy, jest stosunkowo bezpiecznie, ale w każdej chwili może się to zmienić.   Słyszeliśmy bardzo częste bombardowania – co dwie, trzy, cztery minuty. A podczas przejazdów samochodem również słyszeliśmy strzały między rebeliantami i żołnierzami armii syryjskiej.   Przemieszczanie się w Aleppo jest bardzo trudne i ryzykowne. Spotkaliśmy we wtorek rano ludzi, którzy chcieli wyjechać. Ci ludzie staną się uchodźcami, bo sytuacja humanitarna jest wciąż katastrofalna.   Po obu stronach zresztą coraz silniejsze jest przekonanie, że konflikt będzie długi, że będzie sytuacja patowa, bo jak dotąd nikt nie zdobył wyraźnej przewagi. Nawet jeśli siła ognia armii jest oczywiście większa, wszystko wskazuje na to, że wojna może potrwać jeszcze kilka miesięcy”.    . 
