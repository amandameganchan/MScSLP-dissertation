# ORIG TITLE    Rosja: astronomiczne kary za protesty . 
# ORIG CONTENT    Przeciwnicy Władimira Putina, którzy brali udział w masowych protestach przeciwko jego władzy, być może będą musieli poważnie się zastanowić zanim wezmą udział w kolejnym wiecu.   Rosyjska Duma debatuje nad wielokrotnym podniesieniem kar za nielegalne manifestacje.   Organizator protestu musiałby zapłacić 30 razy więcej niż dotychczas, czyli równowartość około 40 000 euro, a kara dla zwykłego uczestnika wzrosłaby aż 200-krotnie, do około 25 000 tysięcy euro.   “Władza dała jasny sygnał: siedźcie cicho! Żyjecie biednie i będziecie żyć biednie dzięki naszej polityce ekonomicznej i budżetowej, ale nie powinniście się temu sprzeciwiać, ani ważyć się coś nam powiedzieć” – mówi lider partii Jabłoko Siergiej Mitrochin.   “To albo spowoduje, że ludzie rozpoczną zbrojną rewolucję, albo dalej będą siedzieć w domu, a to do niczego nie prowadzi i nic w ten sposób nie można zmienić” – przekonuje Sofia Rusowa z młodzieżówki Jabłoko.   Głównym impulsem dla posłów Jednej Rosji, by opracować nowelizację ustawy o nielegalnych zgromadzeniach są organizowane stale w Moskwie antyputinowskie pikiety, które rozpędzone przez policję szybko organizowane są w innym miejscu rosyjskiej stolicy. Wszystkie główne siły opozycyjne sprzeciwiają się projektowi nowych przepisów. 
