# ORIG TITLE    Damaszek oskarża Izrael o próbę destabilizacji Syrii . 
# ORIG CONTENT  Co najmniej 125 osób zginęło w walkach w Syrii w niedzielę. Taką liczbę podaje syryjskie Obserwatorium Praw Człowieka. W materiale wideo, którego daty powstania nie można zweryfikować, rebelianci twierdzą, że zestrzelili samolot bojowy typu MIG w regionie miasta Hama. Trwają tam od kilku dni intensywne walki. W Aleppo z kolei atak armii rządowej spowodował śmierć co najmniej 15 osób, głównie cywilów. Działaniom zbrojnym towarzyszą spotkania polityczne. W Damaszku prezydent Baszar al-Assad spotkał się z wysokim przedstawicielem rządu Iranu Saidem Jalilim. Ten ostatni skierował pod adresem Izraela ostrzeżenie po zbombardowaniu w ostatnią środę instalacji wojskowej w pobliżu stolicy Syrii. Minister obrony Izraela Ehud Barak przyznał się pośrednio w niedzielę do tego nalotu. Atak ten miał na celu zniszczenie syryjskiego wojskowego centrum badawczego. Poprzez ten atak Izrael mógł stara się uniemożliwić przekazywanie broni przez Syrię libańskiej organizacji terrorystycznej Hezbollah. Baszar al-Assad oskarża Izrael o próbę destabilizacji Syrii. Iran z kolei przestrzega, że Izrael “pożałuje” tego nalotu. 
