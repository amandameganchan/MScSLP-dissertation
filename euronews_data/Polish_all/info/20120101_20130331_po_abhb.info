# ORIG TITLE    Merkel chce europejskiej kontroli nad bankami . 
# ORIG CONTENT  Nie ustaje dyskusja na temat przyszłości europejskiego sektora bankowego. Przywódcy państw strefy euro są zgodni, że wyzwaniami na najbliższy czas są pomoc w odbudowaniu zaufania do instytucji finansowych i wprowadzenie systemu zabezpieczeń. Zdaniem Angeli Merkel, rozwiązaniem byłoby utworzenie dodatkowego, ponadnarodowego organu nadzorującego banki.    “Będziemy rozmawiać  o tym w jaki sposób i na jakich zasadach, powinno się kontrolować banki  tak, by narodowe interesy nie odgrywały zbyt wielkiej roli” – powiedziała Angela Merkel, po spotkaniu z Jose Manuelem Barosso.   Komisja Europejska chce iść o krok dalej i ma już konkretne założenia. Plany dotyczą m.in. stworzenia funduszu do ratowania banków i jednolitego systemu gwarancji.     “Bardzo ambitnie podchodzimy do tej kwestii. Komisja zaproponuje system rozwiązań, tak zwaną - unię bankową. Część z zapisów dotyczy, na przykład, zintegrowanego systemu nadzoru nad bankami” – zapowiedział Jose Manuel Barosso.   W środę Komisja Europejska przedstawi projekt w tej sprawie. Będzie on jednym z głównych punktów czerwcowego szczytu Unii Europejskiej, który odbędzie się w Brukseli. Wtedy prawdopodobnie, politycy przyjmą założenia programu budowy unii fiskalnej i bankowej, która ma pomoc w ratowaniu euro.  . 
