# ORIG TITLE    Armstrong przerywa milczenie . 
# ORIG CONTENT  Lance Armstrong przyznał się do stosowania dopingu? Słynny kolarz, który został dożywotnio zdyskwalifikowany w październiku, po raz pierwszy od tego czasu zabrał publicznie głos. Do swojego programu zaprosiła go dziennikarka Oprah Winfrey, a on zaproszenie przyjął. Rozmowa została nagrana w poniedziałek, a wyemitowana będzie w czwartek. Jednak już teraz słychać głosy, że kolarz przyznał się do dopingu. Przed wywiadem Armstrong zapowiadał, że będzie odpowiadać na pytania bezpośrednio i szczerze. Z kolei po rozmowie dziennikarka napisała na Twitterze, że “kolarz przyszedł gotowy”, ostatnie słowo pisząc wielkimi literami. 41-letni obecnie kolarz długo zaprzeczał stawianym mu zarzutom stosowania dopingu i udziału w nielegalnym procederze, który odbywał się w jego grupie kolarskiej. W ubiegłym roku Międzynarodowa Unia Kolarska uznała, że zawodnik jeździł na dopingu i pozbawiła go wszystkich siedmiu tytułów zwycięzcy prestiżowego Tour de France. Armstrong musi zwrócić również część premii finansowych, a prawdopodobnie wkrótce pozbawiony zostanie też medalu olimpijskiego zdobytego w Sydney. 
