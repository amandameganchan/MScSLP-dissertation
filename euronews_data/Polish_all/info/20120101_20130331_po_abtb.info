# ORIG TITLE    Rosja w żałobie po ofiarach powodzi . 
# ORIG CONTENT  Tu w Moskwie, podobnie jak w całej Rosji, flagi opuszczono do połowy masztu. To znak ogłoszonej przez władze żałoby po ofiarach powodzi, która nawiedziła ten kraj w ostatni weekend. Nastroje Rosjan oscylują pomiędzy smutkiem a rozgoryczeniem. Swój gniew kierują w stronę władz, które nie potrafiły zapobiec tak wielkiej katastrofie:   “Kiedy wspomina się tragedię tych ludzi, myślenie o tych, których należy zganić wydaje się trochę cyniczne. Z drugiej jednak strony, tego rodzaju wydarzenia nie powinny się powtarzać, a ci którzy pozwalają na tak wielkie katastrofy muszą być ukarani. Trzeba też udzielić pomocy pokrzywdzonym”.   “Jak zwykle, władzom jest wszystko jedno. Mają nadzieję, że wszystko będzie dobrze, ale tym razem się nie udało”.   W nocy z piątku na sobotę, w wyniku powodzi, ponad 25 tysięcy mieszkańców Krymska, położonego w południowo- zachodniej Rosji, straciło prawie cały dobytek.   Nadal pozostaje pytanie, czy nagły wzrost poziomu rzek spowodowały ulewne deszcze, czy może powódź nastąpiła w wyniku celowego otwarcia zapory, o którym nie poinformowano w porę zamieszkałej w pobliżu ludności.   Bilans powodzi jest tragiczny: 171 ofiar śmiertelnych, które zginęły z powodu porażenia prądem lub porwane wzburzonymi wodami podczas snu.   Nadal trwa akcja pomocy mieszkańcom dotkniętego klęską żywiołową regionu.   . 
