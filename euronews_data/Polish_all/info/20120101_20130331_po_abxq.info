# ORIG TITLE    Kuba: nowy podatek importowy może pogrzebać drobny biznes . 
# ORIG CONTENT  Kuba wprowadza nowy podatek importowy dla swoich obywateli. Najbardziej odczują go ci, którzy nieformalnie przywożą do kraju towary z zagranicy, by potem sprzedać je na rodzimym rynku. Zgodnie z nowymi regulacjami, osoby, które będą więcej niż raz w roku wyjeżdżać z Kuby, będą musiały płacić za każdy kilogram dóbr przywożonych do kraju 10 dolarów. To fortuna, biorąc pod uwagę, że średnia miesięczna pensja wynosi na Kubie 20 dolarów.     “Co mogę powiedzieć, nie mam ani tu, ani tam własnego lotniska. Pozostaje mi tylko płacić i muszę płacić” – mówi jedna z wracających na Kubę.   Nowe przepisy mają wejść w życie od września. Do tego czasu, podróżni wracający do kraju będą płacić jak dotychczas – cło w wysokości 50 centów za kilogram przywożonych dóbr. Nowy podatek może dotyczyć około 250 000 kubańskich przedsiębiorców. 
