# ORIG TITLE    W Davos nie o kryzysie . 
# ORIG CONTENT  W szwajcarskim Davos rozpoczęło się 43. Światowe Forum Gospodarcze. Do tego narciarskiego kurortu przyjechało 2,5 tysiąca uczestników z ponad stu państw. Wśród gości znalazło się 50 szefów państw i rządów. Organizatorzy chcą, by uniknąć pesymizmu w czasie spotkań. Dlatego tematego tegorocznego spotkania ma być “odporny dynamizm”, bo w światowej gospodarce najwyższy czas na przełamanie kryzysu i ruszenie do przodu. Założyciel forum, Klaus Schwab mówi o sobie, że jest ostrożnym realistą. “Mam nadzieję, że wyjdziecie z tego spotkania z wizją, która wykracza poza zarządzanie kryzysowe, którego już się naoglądaliśmy. Z wizją, która jest bardziej dynamiczna i nie polega tylko na walce z kryzysem”. Tradycyjnie można spodziewać sie antyglobalistycznych protestów. Dlatego na czas forum Davos zmienia się w ufortyfikowaną twierdzę. Specjalnie na ten czas ściągnięto 6-tysięczne siły bezpieczeństwa. Na zapewnienie bezpieczeństwa uczestników przeznaczono 10 milionów franków, czyli około 8 milionów euro. 
