# ORIG TITLE    Syria: podejrzenie użycia broni chemicznej w Aleppo . 
# ORIG CONTENT  Czy na Aleppo w Syrii spadła we wtorek rano rakieta zawierające produkty chemiczne? O wystrzelenie takiego pocisku wzajemnie oskarżają się rebelianci z Wolnej Armii Syryjskiej oraz reżim w Damaszku. Na miasto spadła rzeczywiście rakieta, która zabiła 15 osób i zraniła dziesiątki innych. Na razie jednak żadne niezależne źródło nie może potwierdzić ani pochodzenia pocisku, ani jego właściwości technicznych. Syryjski minister informacji obciążył odpowiedzialnością za ten atak Turcję i Katar, dwa kraje popierające opozycję. Po raz pierwszy zdarza się, że Damaszek oskarża rebeliantów o użycie broni chemicznej. Ci ostatni kategorycznie zaprzeczają. Mówi rzecznik Narodowej Koalicji Syryjskiej: . “Jeśli broń chemiczna została użyta, powtarzam: jeśli została użyta, bo dopiero to sprawdzamy – to tylko rząd syryjski ma do takiej broni dostęp. To by oznaczało, że użył jej przeciwko ludności cywilnej.” . Wspólnota międzynarodowa podejrzewa, że Damaszek dysponuje bronią chemiczną. Rząd Syrii nigdy tego nie potwierdził, ale równocześnie zapewnił, że nigdy nie użyłby takiej broni przeciwko ludności. 
