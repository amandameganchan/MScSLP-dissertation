# ORIG TITLE    Rumunia: referendum w sprawie odsunięcia prezydenta od władzy . 
# ORIG CONTENT  Rumuni głosują od rana w niedzielę, by opowiedzieć się za lub przeciw odejścia od władzy prezydenta Traiana Basescu. Sprawowanie przez niego funkcji szefa państwa zostało zawieszone przez rząd przed trzema tygodniami. Pytanie zadane w referendum dzieli Rumunów na dwa trudne do pogodzenia obozy. W kraju panuje napięcie. Najbardziej jest ono widoczne w redakcjach dwóch rywalizujących ze sobą stacji telewizyjnych, które odwiedziła nasza wysłanniczka. W sprzyjającej zawieszonemu prezydentowi telewizji B1 TV panuje przekonanie, że ostatnie wydarzenia są “zamachem stanu” przeciwko Basescu: . Mówi Ion Cristoiu, dziennikarz z tej telewizji: . “Zamach stanu nie zawsze musi mieć charakter wojskowy, może on również mieć usprawiedliwienia prawne. W tym przypadku w ciągu trzech dni była decyzja o zawieszeniu prezydenta, podjęta przez większość, która nie została wyłoniona w wyborach ale poprzez układy w parlamencie. A więc z tego punktu widzenia, nie jest to być może klasyczne rozumienie określenia “zamach stanu”, ale myślę, że referendum jest końcowym elementem tego zamachu. Wzywa się ludzi, by nadali tej operacji prawne uzasadnienie.” . Według sondaży niemal dwie trzecie Rumunów może opowiedzieć się za odejściem Basescu. Takie jest również życzenie telewizji Antena 3. Jedna z najbardziej znanych postaci tej stacji Razvan Dumitrescu ośmiesza przed naszym mikrofonem teorię zamachu stanu: . “Pan prezydent, ofiara zamachu stanu, a równocześnie zawieszony, mówi do nas co wieczór w różnych stacjach telewizyjnych. Pan prezydent, choć jest zawieszony, jest całkiem wolny, może wyrażać swoje opinie i nie został aresztowany, jak to się dzieje, gdy w niektórych krajach mają miejsce zamachy stanu.” . Traian Basescu jest bardzo niepopularny ze względu na jego poparcie działań oszczędnościowych, jest on również oskarżany o nepotyzm. Jeśli zostanie odsunięty od władzy, nowe wybory prezydenckie odbędą się w ciągu najbliższych 90 dni. 
