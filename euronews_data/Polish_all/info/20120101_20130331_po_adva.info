# ORIG TITLE    Milioner Dennis Tito przygotowuje wyprawę PRAWIE na Marsa . 
# ORIG CONTENT  Dennis Tito ma ambitny plan – chce wysłać dwie osoby w kierunku planety Mars. Start misji został zaplanowany na 5 stycznia 2018 roku. I choć nie udało się jeszcze zebrać całej potrzebnej do tego sumy, Dennis Tito nie rezygnuje z tego zuchwałego projektu. Tito lubi wyzwania. Zasłynął przed 12 laty jako pierwszy kosmiczny turysta. W 2001 roku zafundował sobie lot rosyjskim statkiem kosmicznym Sojuz i orbitalny pobyt na Międzynarodowej Stacji Kosmicznej. O przyszłej misji marsjańskiej mówi z wielkim przekonaniem: . “Mamy pieniądze na prowadzenie tego projektu przez dwa lata. Pochodzą one z mojej kieszeni, ale powinno nam się udać zdobyć fundusze potrzebne do dokończenia misji. To jest cel ambitny ale realistyczny. Chcemy doprowadzić do zaistnienia nowego doświadczenia dla ludzkości i zdobycia nowej wiedzy. To jest odpowiedni moment.” . Amerykański milioner wyjawił szczegóły przyszłego lotu. Ma on trwać 501 dni i objąć przelot nad czerwoną planetą na wysokości poniżej 160 kilometrów. Tito chce znaleźć dwuosobową załogę – mężczyznę i kobietę, najchętniej parę, która musiałaby mieszkać razem w kabinie o powierzchni 17 metrów kwadratowych. O projekcie Dennisa Tito mówi Jane Poynter, prezes Paragon Space Development Corporation: . “To będzie naprawdę długa podróż. To tak jakby ludzie byli zamknięci w samochodzie, który przebywa dystans równy 32 tysiącom obwodów Ziemi. I nie można z tego samochodu wyjść przez około półtora roku. Wszystko jest w środku i człowiek jest również zamknięty w środku.” . Według Dennisa Tito lot wokół Marsa będzie możliwy dzięki zdarzającemu się raz na pięć lat zbliżeniu Ziemi i czerwonej planety. 
