# ORIG TITLE    Australijski przewoźnik pierwszy raz pod kreską . 
# ORIG CONTENT  Wysokie koszty paliwa uderzyły w australijskie linie lotnicze Quantas.   W minionym roku, narodowy przewoźnik Australii, odnotował stratę sięgającą blisko 200 milionów euro. W efekcie, zmuszony był zaktualizować swoją strategię i  wycofał się z zakupu 35 nowych maszyn typu Boeing 787 Dreamliner, wartych 6,5 miliarda euro.       “Wyzwaniem dla nas jest przyszłość Quantas International, odpowiadającego za trasy międzynarodowe. Jesteśmy w trakcie przekształceń w spółce. Naszym celem jest przywrócenie rentowności i utrzymanie marki jako australijskiego, flagowego przewoźnika lotniczego” – powiedział Alan Joyce, dyrektor wykonawczy Quantas.     Zdaniem władz spółki, winne tej sytuacji są wysokie ceny paliwa i ogólny niepokój na rynku.     Eksperci rynku są zgodni, firmę czekają nowe wyzwania.   “Będą musieli przeanalizować i renegocjować kontrakty na zakup paliwa, które w obecnej sytuacji są bardzo ryzykowne. Powinni wykorzystać aktualną sytuację na rynku walutowym, gdy ceny paliw idą w górę a silny jest australijski dolar. Powinni też, ograniczyć zużycie paliwa i zwiększyć wydajność swoich maszyn” – ocenia Tony Webber, analityk rynku lotniczego.   Drugi najstarszy przewoźnik lotniczy na świecie, roczną stratę ogłosił pierwszy raz od 1993 roku, czyli od momentu prywatyzacji.   . 
