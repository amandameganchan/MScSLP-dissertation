# ORIG TITLE    Sojuz dotarł na Międzynarodową Stację Kosmiczną . 
# ORIG CONTENT  Dwa dni po starcie z Bajkonuru do Międzynarodowej Stacji Kosmicznej przybił rosyjski pojazd Sojuz z trzema astronautami na pokładzie.    Od momentu zamknięcia programu wahadłowców przez amerykańską agencję NASA Rosja jest jedynym krajem zdolnym transportować ludzi na orbitę.   Tym razem na Międzynarodową Stację Kosmiczną polecieli Amerykanin, Rosjanin i Japończyk.   Załoga Stacji ma także drugi powód do świętowania. Właśnie mija 37 rocznica pierwszej wspólnej misji Rosji i Stanów Zjednoczonych w Kosmosie. W 1975 ręce podali sobie astronauci z pojazdu Apollo i kosmonauci z Sojuza.   Nowa załoga Międzynarodowej Stacji Kosmicznej spędzi na orbicie 4 miesiące, przeprowadzając badania i niezbędne naprawy sztucznego satelity.   Na sierpień astronauci mają zaplanowane dwa spacery w przestrzeni kosmicznej.   Międzynarodowa Stacja Kosmiczna służy astronautom od roku 2000. Warty 100 miliardów dolarów pojazd krąży po orbicie 385 kilometrów nad Ziemią. 
