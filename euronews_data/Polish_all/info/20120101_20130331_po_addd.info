# ORIG TITLE    Słońce zgasło w Australii . 
# ORIG CONTENT  Ten kto chciał zobaczyć w tym roku całkowite zaćmienie Słońca, musiał pojechać do Australii. We wtorek w stanie Queensland dziesiątki tysięcy osób obserwowały chwilę, gdy Księżyc znalazł się dokładnie pomiędzy naszą planetą i naszą gwiazdą. Na szczęście pogoda dopisała – nieliczne chmury nie przeszkodziły w astronomicznych obserwacjach. “To jest super rzecz, nigdy czegoś takiego nie widziałem”, nie ukrywa ekscytacji młody chłopak. W obserwacjach uczestniczyli też dorośli. “Widzieliśmy wszystko jak na dłoni, to było niesamowite”, cieszył się starszy mężczyzna. Całkowite zaćmienie można było obserwować w pasie o szerokości 150 kilometrów. Trwało niewiele ponad 2 minuty. W tym czasie zrobiło się niemal zupełnie ciemno i dość chłodno. Już za cztery miesiące Australijczycy znów obejrzą zaćmienie – tym razem obrączkowe. Całkowite zaćmienie wystąpi dopiero w 2015 roku – tym razem w północnej Europie. Photo credit ESA . 
