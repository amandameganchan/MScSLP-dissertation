# ORIG TITLE    Francuzi poszli do urn . 
# ORIG CONTENT  We Francji trwają wybory parlamentarne. Ich wynik pokaże, w jaki sposób Francuzi chcą radzić sobie z kryzysem w strefie euro.   Według sondaży większość w izbie niższej parlamentu uzyska lewica. Senat już znajduje się pod jej kontrolą.    Uzyskanie silnego poparcia obu izb parlamentu jest niezbędne dla nowego prezydenta Francois Hollande’a, który forsuje swój program reform.   Tymczasem prawica argumentuje, że oddanie władzy w jedne ręce może mieć zgubne skutki dla kraju.           Unia na rzecz Ruchu Ludowego byłego prezydenta Nicolasa Sarkozy’ego będzie zapewne drugą siłą w parlamencie.   Wszystko wskazuje na to, że socjaliści, by utworzyć stabilną większość parlamentarną, będą musieli podzielić się władzą z Zielonymi i Frontem Lewicy.   Badania opinii publicznej dają szanse na wejście do parlamentu skrajnie prawicowemu Frontowi Narodowemu pod przywództwem Marine Le Pen. Byłby to pierwszy taki przypadek od 15 lat.   Kilku deputowanych wprowadzić może także centrowy Ruch Demokratyczny.   W pierwszej turze wyborcy głosują w okręgach jednomandatowych. Druga tura, która wyjaśni ostatecznie podział miejsc w parlamencie odbędzie się 17 czerwca. 
