# ORIG TITLE    Belgia w żałobie po katastrofie w Szwajcarii . 
# ORIG CONTENT  Premier Belgii Elio di Rupo mówi o “czarnym dniu dla Belgii”. Jednak najmocniej odczuwają wymiar tragedii mieszkańcy dwóch miast we Flandrii, z których pochodziły dzieci dotknięte katastrofą. We szwajcarskim tunelu zginęło również sześcioro dorosłych, w tym obaj kierowcy autobusu. Co najmniej 24 osoby odniosły obrażenia. Cała 52-osobowa grupa wracała z ferii zimowych spędzonych w Alpach. Wkrótce po rozpoczęciu podróży autobus uderzył w potężny betonowy mur zamykający miejsce do awaryjnego parkowania. Stało się to w tunelu w pobliżu miasta Sierre w szwajcarskim kantonie Valais niedaleko granicy Włoch. Na pilnie zwołanym nadzwyczajnym posiedzeniu belgijskiego rządu postanowiono oddać do dyspozycji rodzin ofiar dwa samoloty wojskowe, by umożliwić im udanie się na miejsce katastrofy. Premier poinformował, że wkrótce zostanie ogłoszony dzień żałoby narodowej. 
