# ORIG TITLE    Wybory prezydenckie w USA: co się stanie w przypadku remisu? . 
# ORIG CONTENT  Oto dom, który jest przedmiotem marzeń i fantazji wielu Amerykanów, i o który walczy obecnie dwóch kandydatów. Czy Barackowi Obamie uda się zachować to finansowane z budżetu federalnego mieszkanie? A może wprowadzi się tam republikanin Mitt Romney? . A może krótkie spojrzenie na trawnik przed Białym Domem pozwoli wyborcom podjąć tę ważną dla kraju i świata decyzję? . Waszyngtoński korespondent Euronews porozmawiał z wyborcami przed tym słynnym budynkiem: . “Będę głosować na Obamę” – mówi mieszkanka stanu Wirginia.   “Obie popieramy parę Romney-Ryan” – powiedziały nam turystki z Północnej Karoliny.    “Jeszcze nie podjąłem decyzji” – przyznaje wyborca z Wirginii.   Według sondaży obaj kandydaci mają niemal identyczne poparcie. Nasz korespondenent rozmawia z Jonathanem Karlem, dziennikarzem ABC News. Według niego szczególnie ważny może być wynik głosowania w stanie Ohio:   “Jeśli Barack Obama wygra w Ohio, a sondaże wskazują na jego lekką przewagę od dwóch miesięcy, wtedy jego zwycięstwo w wyborach prezydenckich będzie prawdopodobne.”   Warto też jednak rozważyć hipotezę całkowitej równowagi między obu kandydatami:     “W takiej sytuacji, jeśli Romney i Obama zdobędą obaj po 269 głosów elektorów, wtedy zdecyduje Kongres. Prezydenta wybierze Izba Reprezentantów, a wiceprezydenta – Senat.”    Może się też zdarzyć, że paradoksalnie zwycięży kandydat, na którego zagłosuje mniejszość wyborców. Tak było na przykład w roku 2000, kiedy to wygrał George W. Bush, choć więcej głosów zdobył kandydat Demokratów.   Nasz korespondent w Waszyngtonie uważa, że tym razem możliwa jest sytuacja odwrotna: . “Obama może rzeczywiście “przegrać” w głosowaniu Amerykanów, ale otrzymać większość głosów Kolegium Elektorów. Przed 12 laty Demokrata Al Gore miał o pół miliona głosów więcej niż Georges Bush. Ale Republikanie zdobyli 271 głosów w Kolegium elektorów.”   . 
