# ORIG TITLE    Zamachy w Damaszku: specjalna relacja korespondenta euronews . 
# ORIG CONTENT  Te sfilmowane przez ekipę euronews sceny pokazują jak wielka była siła dwóch eksplozji, które w środę rano wstrząsnęły stolicą Syrii.   Według ostatnich danych, w wyniku zamachów zginęło 55 osób, a 350 zostało rannych. To z pewnością najbardziej krwawy atak od początku rewolty, czyli od marca ubiegłego roku.     “Tuz za mną widać dwadzieścia całkowicie spalonych samochodów. Znajdują się w nich spopielone ciała, których nie sposób zidentyfikować. Zaraz po eksplozjach władze syryjskie odcięły dojazd do miejsca zamachów, a na niebie pojawiły się helikoptery”, mówi korespondent euronews Bora Bayraktar.   Jak w przypadku innych zamachów, rząd i rebelianci nawzajem obarczają się odpowiedzialnością za przeprowadzenie ataków. Władze syryjskie oskarżają też opozycjonistów reżimu Baszara Al-Assada o rzekome zbrojenie się za granica.   “Emir Kataru żąda wolności? Oto jego wolność!!! W tym autobusie znajdowały się dzieci jadące do szkoły. Czy takiej wolności chce emir Kataru? Apeluję do wszystkich Syryjczyków : jeśli spotkacie kogoś, kto manifestuje lub kogoś uzbrojonego, informujcie o tym władze”, mówi młody Syryjczyk.    Podwójny zamach bombowy w Damaszku nastąpił w momencie, gdy coraz liczniejsze stają się ostrzeżenia obserwatorów międzynarodowych co do ciągłego łamania przez obie strony konfliktu rozejmu obowiązującego w Syrii już od 12 kwietnia. 
