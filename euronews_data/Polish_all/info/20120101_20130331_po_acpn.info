# ORIG TITLE    Chińsko-japoński spór o bezludne wyspy . 
# ORIG CONTENT  Rośnie napięcie na Morzu Wschodniochińskim. Władze Chin wysłały na początku tego tygodnia dwa okręty patrolowe, które skierowały się w stronę archipelagu będącego przedmiotem coraz ostrzejszego sporu między Pekinem a Tokio.   Wyspy Senkaku to japońska nazwa tego archipelagu. Chińska nazwa tych niewielkich wysp to Diaoyu. Dodatkowo sytuację komplikuje fakt, że również Tajwan uważa się za właściciela archipelagu.   Chiński minister spraw zagranicznych oświadczył, że jego kraj nie odda nawet jednego centymetra kwadratowego wysp. Tymczasem rząd Japonii twierdzi, że nabył te wyspy legalnie od ich właścicieli czyli od japońskiej rodziny Kurihara.   Spór ma istotne podłoże gospodarcze. Wody otaczające Wyspy Senkaku są bardzo bogate w ryby, a pod morskim dnem znajdują się prawdopodobnie duże złoża ropy naftowej.   Kontrolę nad tymi bezludnymi wyspami sprawuje de facto Japonia. W końcu sierpnia przybyła tam grupa japońskich nacjonalistów, którzy umieścili na miejscu flagę swojego kraju. Ten gest wywołał antyjapońskie manifestacje w Chinach. 
