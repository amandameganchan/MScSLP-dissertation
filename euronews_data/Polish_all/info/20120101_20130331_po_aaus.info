# ORIG TITLE    Poszukiwania ofiar katastrofy promu w Indiach . 
# ORIG CONTENT  Ponad sto osób mogło zginąć w katastrofie promu pasażerskiego na indyjskiej rzece Brahmaputra. Według szefa lokalnej policji, spośród 300 pasażerów uratowało się około 100 osób – część z nich została wyłowiona, inni sami dopłynęli do brzegu. Do katastrofy doszło w czasie burzy. Przeciążona i dość stara jednostka nie wytrzymała naporu wody, przewróciła się i przełamała się na pół. Złe warunki atmosferyczne utrudniają akcję ratunkową. Do zdarzenia doszło w stanie Assam, w miejscu, gdzie rzeka o długości blisko 3 tysięcy kilometrów, rozlewa się na szerokość około kilometra. Katastrofa jest największą tego typu tragedią w tym regionie od wielu lat. Promem podróżowały głównie mieszkające w okolicy rodziny rolnicze, które przewoziły ryż i inne towary. Na promie nie było kamizelek ani szalup ratunkowych. 
