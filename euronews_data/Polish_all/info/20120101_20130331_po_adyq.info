# ORIG TITLE    Egipt chłodno o wizycie Obamy w Izraelu . 
# ORIG CONTENT  Wizyta prezydenta Baracka Obamy w Izraelu nie jest zbyt dobrze komentowana w sąsiednim Egipcie. Niektórzy mieszkańcy Kairu odbierają ją jako obrazę wobec muzułmanów i domagają się mniej słów o procesie pokojowym, a więcej działań. “Jego obietnice były dobre, ale niestety, około 80% z nich się nie spełniło, a to duża część. Widać, że Ameryka wciąż stoi za Izraelem”, mówi egipski biznesmen. Inny mężczyzna denerwuje się: “To normalne dla nowego prezydenta, który został ponownie wybrany, żeby złożyć taką wizytę, ale on nie może rozwiązać problemów. Jesteśmy zmęczeni takimi wizytami i tymi, którzy dużo mówią”. Cztery lata temu Obama był z wizytą również w Egipcie. Jak się okazało, nadzieje że nowa twarz w Białym Domu przyspieszy proces pokojowy, były płonne. Korespondent euronews w Kairze, Mohammed Shakhibrahim: “Niemal wszyscy Egipcjanie są zgodni, że wizyta prezydenta USA w Izraelu nie przyniesie żadnego nowego impulsu w próbach osiągnięcia porozumienia politycznego między Palestyną i Izraelem. Przypominają, że ze strony Waszyngtonu padało już wiele obietnic, które nigdy nie przełożyły się na działania”. 
