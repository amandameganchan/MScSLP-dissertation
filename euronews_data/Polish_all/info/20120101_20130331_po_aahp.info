# ORIG TITLE    Chilijskie organizacje gejowskie chcą specjalnej ochrony . 
# ORIG CONTENT  Daniel Zamudio pobity 25 dni temu przez grupę neonazistów zmarł w szpitalu ubiegłej nocy. 25-latek został napadnięty i okaleczony, gdy wracał z klubu gejowskiego. Na jego ciele znaleziono między innymi wycięte swastyki. Przedstawiciele organizacji gejowskich domagają się zaostrzenia prawa w kwestii nietolerancji seksualnej. Zamudio nie ukrywał, że jest homoseksualistą i często chodził do klubów dla homoseksualistów, biseksualistów i transwescytów. Gdy trafił do szpitala, lekarze zdecydowali się wprowadzić go w stan śpiączki klinicznej. Po kilku dniach jego stan się zaczął poprawiać, ale po tygodniu zdecydowanie się pogorszył. Mimo prób lekarzy, mężczyzna zmarł. Zabójcy Zamudio, powiązani z jedną z chilijskich grup nazistowskich, zostali zatrzymani i pozostają w więzieniu. Drastyczną zbrodnię potępił między innymi prezydent Chile Sebastian Pinera. “Brutalna i tchórzliwa napaść na Daniela Zamudio, a także jego śmierć, ranią nie tylko jego rodzinę, ale wszystkich ludzi dobrej woli. Pragnę wyrazić moje najgłębsze uczucia miłości i solidarności z rodziną i przyjaciółmi Daniela. Jego śmierć nie pozostanie bezkarna, a jednocześnie wzmocni rząd w przekonaniu o potrzecie walki z dyskryminacją i budowania bardziej tolerancyjnego kraju”, powiedział Pinera. 
