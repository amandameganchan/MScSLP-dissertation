# ORIG TITLE    Grecja: wotum zaufania dla rządu Samarasa . 
# ORIG CONTENT  Nowy grecki rząd Antonisa Samarasa otrzymał wczoraj wieczorem w parlamencie wotum zaufania.   Nowy gabinet poparło wszystkich 179 posłów rządowej koalicji, którą tworzą kierowana przez premiera konserwatywna Nowa Demokracja, socjalistyczny ruch Pasok oraz niewielkie ugrupowanie Demokratyczna Lewica (Dimar).   To wyjątkowo ważne poparcie dla proeuropejskiego rządu Samarasa, którego głównym zadaniem jest przywrócenie zaufania zagranicznych inwestorów i złagodzenie  dramatycznego kryzysu finansów publicznych.   Wczorajsze wotum zaufania jest też istotne z punktu widzenia rozpoczynającego się dziś w Brukseli spotkania Eurogrupy, w której skład wchodzą ministrowie finansów krajów strefy euro. 
