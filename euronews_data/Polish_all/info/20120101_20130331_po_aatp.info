# ORIG TITLE    Zamach terrorystyczny w Kenii . 
# ORIG CONTENT  Niezidentyfikowany sprawca rzucił granatem w tłum wiernych w kościele w stolicy Kenii Nairobi.     Zginęła jedna osoba, 10 zostało rannych.   Dotychczas nikt nie przyznał się do przeprowadzenia tego ataku terrorystycznego, ale władze przypuszczają, że może za nim stać powiązana z al-Kaida organizacja al-Shabab, która kontroluje duże obszary sąsiedniej Somalii.   Od czasu, gdy rząd w Nairobi zdecydował się wysłać swoje wojska do ogarniętej wojną domową Somalii, do ataków terrorystów dochodzi coraz częściej.   W marcu zamachowcy rzucili granatem w modlących się chrześcijan w kościele w Mombasie. Zginęła wtedy jedna osoba. Również w marcu wybuch granatu na zatłoczonym przystanku autobusowym zabił dziewięć osób.   Służby bezpieczeństwa w Nairobi zostały postawione w stan gotowości po tym, jak Amerykanie przekazali Kenii informacje o planowanych przez terrorystów atakach na budynki rządowe. 
