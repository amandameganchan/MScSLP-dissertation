# ORIG TITLE    Al-Kaida grozi, że zabije francuskich zakładników . 
# ORIG CONTENT  Władze francuskie podkreślają swoją “determinację” w sprawie uwolnienia zakładników przetrzymywanych przez Al-Kaidę w Mali. W taki sposób francuski minister spraw zagranicznych odpowiedział na komunikat Al-Kaidy Maghrebu Islamskiego, zawierający groźbę zabicia zakładników, jeśli Paryż przyłączy się do operacji wojskowej przeciwko Al-Kaidzie w regionie Azawad. W komunikacie czytamy między innymi:   . “Ta szaleńcza inicjatywa spowoduje nie tylko śmierć zakładników, ale pogrąży całą Francję w bagnach Azawadu”   Rozmawiamy ze znawcą ruchów islamistycznych w tym regionie świata: “Ten komunikat ma dwa cele. Po pierwsze, chodzi o wywarcie presji na rząd francuski poprzez przesłanie zaadresowane do rodzin zakładników, aby władze rozpoczęły negocjacje z organizacją. Po drugie, chodzi o odebranie Francji chęci interweniowania i wspierania interwencji krajów regionu w północnej części Mali. Albowiem to wciągnęłoby Francję w wojnę, którą miejscowy odłam Al-Kaidy jest gotów podjąć”.   Od kwietnia tego roku północna część Mali jest kontrolowana przez zbuntowanych Tuaregów i oddziały islamistów. Wykorzystali oni chaos po zamachu stanu i zajęli największe miasta tej strefy. Od tego czasu kraje sąsiednie zastanawiają się nad ewentualną interwencją wojskową, by pomóc armii Mali w odzyskaniu północy kraju. Francja mogłaby udzielić wsparcia logistycznego podczas tej operacji.   W przyszłym tygodniu w Nowym Jorku, przy okazji Zgromadzenia Ogólnego ONZ, odbędzie się międzynarodowe spotkanie w sprawie regionu Sahelu. 
