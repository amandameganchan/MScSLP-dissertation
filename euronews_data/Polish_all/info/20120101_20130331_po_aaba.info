# ORIG TITLE    Afganistan: amerykański żołnierz zabija 16 cywilów . 
# ORIG CONTENT  Wciąż nie ma wyjaśnienia wyjątkowej rzezi, jakiej dopuścił się amerykański żołnierz w Afganistanie w nocy z soboty na niedzielę. Do tragedii doszło w prowincji Kandahar na południu kraju. Żołnierz opuścił swoją bazę, wszedł do kilku domów w dwóch wsiach i za każdym razem strzelał do ich mieszkańców. Zginęło w ten sposób 16 lub 17 osób, w tym 9 dzieci i trzy kobiety. Niektóre ciała zostały spalone. Władze amerykańskie wysłały kondolencje do rodzin ofiar. Nie udało się jak dotąd wyjaśnić, czy był to objaw szaleństwa, czy też zaplanowana zbrodnicza akcja. Reprezentujący Międzynarodowe Siły Wsparcia Bezpieczeństwa generał Carsten Jacobson powiedział: . “Jak dotąd wiemy tylko to, że ten żołnierz opuścił bazę, a następnie wrócił do niej po tych wydarzeniach. Został natychmiast umieszczony w areszcie. Prowadzimy teraz śledztwo, by wyjaśnić jego motywacje i okoliczności jego czynów.” . Ta tragedia skomplikuje jeszcze bardziej stosunki między armią amerykańską a Afgańczykami. Relacje te są już zresztą bardzo napięte od czasu ujawnienia w końcu lutego sprawy spalonych w amerykańskiej bazie wojskowej ksiąg Koranu. 
