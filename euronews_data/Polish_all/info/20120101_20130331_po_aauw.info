# ORIG TITLE    Kto jest winny kolejkom na Heathrow? . 
# ORIG CONTENT  Operator londyńskiego lotniska Heathrow oskarżył władze o doprowadzenie do powstawania długich kolejek. Według zarządzających największym europejskim portem lotniczym ciągłemu zaostrzaniu kontroli granicznej, towarzyszyła redukcja personelu straży granicznej. W ciągu pięciu lat liczba osób pracujących na granicy miała zmaleć o 18 procent. W efekcie czas oczekiwania dla obywateli spoza Unii Europejskiej wydłuża się nawet do półtorej godziny. Anonimowy pracownik kontroli granicznej mówi o chaosie. “Zbyt wielu pasażerów i zbyt mało pracowników. Zbyt wiele potencjalnych problemów – kwestie bezpieczeństwa, zdenerwowani pasażerowie i mówiąc szczerze, również przemęczeni pracownicy”. W odpowiedzi, burmistrz Londynu, Boris Johnson, zażądał od pracowników lotniska, by ze względów bezpieczeństwa i porządku przed Igrzyskami Olimpijskimi, przestali rozdawać ulotki obwiniające władze za kolejki. Jego zdaniem główną przyczyną nie są cięcia tylko zakłócenia lotów spowodowane między innymi złą pogodą. 
