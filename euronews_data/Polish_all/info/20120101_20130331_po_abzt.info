# ORIG TITLE    Pożary szaleją w Hiszpanii i Portugalii . 
# ORIG CONTENT    Strażacy w hiszpańskim regionie Girona położonym obok francuskiej granicy walczą z pożarami, które pochłonęły życie czterech osób.   Dotychczas akcja strażaków była utrudniana przez silny wiatr, który przenosi ogień na coraz większy obszar lasów.   Ofiary to 60-letni mężczyzna i jego 15-letnia córka, którzy zginęli uciekając przed żywiołem. Oboje spadli do morza z wysokiego klifu. Wśród ofiar ma być także Francuz, który spłonął w samochodzie.   Wielu cudem uniknęło tragedii.    “Pracowaliśmy w tunelu, a ogień pojawił się tak nagle, że nie mieliśmy nawet czasu zabrać naszych rzeczy, musieliśmy ociekać” – mówi jeden z robotników budowlanych.   Sytuacja wygląda groźnie także w Portugalii. Na Maderze, gdzie temperatura sięga 40 stopni Celsjusza, szaleją pożary lasów. Tysiące ludzi musiały opuścić swoje domy.   “Wszystko wokół płonie. Niektórzy nie mają jak uciec. Inni musieli zostawić zwierzęta zamknięte w zagrodach. To straszne!” – opowiada mieszkaniec Santa Cruz.    W regionie Algavre ponad tysiąc strażaków stara się walczyć z ogniem, który zagraża największym w kraju plantacjom drzewa korkowego.   W trakcie gaszenia pożaru zginęła jedna kobieta po tym, jak spadła z wozu strażackiego.  . 
