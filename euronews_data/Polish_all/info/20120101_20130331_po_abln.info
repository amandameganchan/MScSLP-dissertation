# ORIG TITLE    Nowy rząd Grecji coraz bliżej . 
# ORIG CONTENT  Wszystko wskazuje na to, że nowy rząd w Grecji będzie mieć poparcie zwycięskiej partii – konserwatywnej Nowej Demokracji i socjalistów z PASOK. Rozmowy w sprawie stworzenia koalicji jeszcze się nie zakończyły, a niewykluczone, że do rządu przyłączy się jeszcze jedno ugrupowanie – Demokratyczna Lewica, której przewodniczący powiedział, że jest optymistą w kwestii negocjacji. Nowy kandydat na premiera, Antonis Samaras powiedział, że będzie starał się nieco złagodzić surowy plan oszczędnościowy narzucony Atenom przez międzynarodowe instytucje finansowe. Renegocjację warunków przed wyborami zapowiadała radykalna lewicowa Syriza, jednak jej lider wykluczył możliwość poparcia rządu Samarasa. “Wygląda na to, że powstanie koalicja trzech partii – Nowa Demokracja, PASOK i Demokratyczna Lewica. Dobrze byłoby, żeby wszystkie aktywnie uczestniczyły, niech Bóg im pomoże”, powiedział jeden z mieszkańców Aten. A starsza kobieta dodała “Chcemy tylko spokoju, jaki by rząd nie powstał. Spokój i cisza uszczęśliwią ludzi. To wszystko potrzebne nam do życia”. Prezydent Grecji dał Samarasowi trzy dni, by przedstawił mu skład nowej koalicji. 
