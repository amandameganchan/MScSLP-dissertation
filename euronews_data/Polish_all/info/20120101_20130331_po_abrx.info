# ORIG TITLE    Katastrofa nuklearna w Fukushimie to wina człowieka . 
# ORIG CONTENT    Według raportu japońskiej komisji parlamentarnej badającej okoliczności katastrofy nuklearnej w Fukushimie można było zapobiec temu wydarzeniu.   Dochodzenie komisji wykazało, że największy kryzys atomowy od ćwierćwiecza nie został spowodowany jedynie przez siły natury. Równie duże znaczenie miały zaniedbania rządu i operatora elektrowni atomowej koncernu TEPCO.   W raporcie komisji czytamy, że “wypadek jest katastrofą spowodowaną przez człowieka. Poprzednie rządy wespół z obecnym, a także operator elektrowni firma Tokyo Electric Power Co. zawiedli w kwestii ochrony życia ludzkiego.”   Autorzy raportu umieścili w nim również propozycje na przyszłość, z wezwaniem do wprowadzenia ich w życie.     Dokument może mieć poważne skutki dla japońskiego sektora energetycznego. W niedzielę, mimo masowych protestów, został ponownie uruchomiony reaktor w elektrowni Ohi na zachodzie kraju. Rzad tłumaczy tę decyzję groźbą przerw w dostawach prądu. 
