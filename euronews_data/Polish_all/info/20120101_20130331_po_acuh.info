# ORIG TITLE    Wiadomo kto będzie rywalem Angeli Merkel . 
# ORIG CONTENT  Niemieccy socjaliści ogłosili, że ich kandydatem na kanclerza w przyszłorocznych wyborach będzie Peer Steinbrueck. 65-letni polityk jest znany z szorstkiego stylu i szybkich i trafnych ripost. W okresie koalicji socjalistów z chadekami, Steinbrueck był ministrem finansów. Wcześniej pełnił funkcję premiera landu Nadrenia Północna – Westfalia. Nominacja byłego ministra finansów, która oficjalnie nastąpi w poniedziałek, jest zaskakująca. Spodziewano się raczej, że kandydatem socjalistów będzie Frank-Walter Steinmeyer, były szef niemieckiej dyplomacji. Choć z drugiej strony wielu członków SPD obwiniało Steinmeyera za fatalny wynik wyborczy – trzy lata temu socjaliści zdobyli zaledwie 23 procent głosów, co było ich najsłabszym wynikiem po wojnie. W środę Steinbruek przedstawił raport na temat europejskiego systemu bankowego. Zarzucił w nim kanclerz Angeli Merkel opieszałość, a także stwierdził, że to nie podatnicy, a sektor finansowy powinien ponosić koszty ratowania upadających banków. 
