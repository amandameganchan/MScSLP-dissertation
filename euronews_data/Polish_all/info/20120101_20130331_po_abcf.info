# ORIG TITLE    Somalijscy piraci przed sądem . 
# ORIG CONTENT  W Paryżu rozpoczął się proces sześciu Somalijczyków podejrzanych o porwanie załogi francuskiego jachtu w Zatoce Adeńskiej cztery lata temu. Mężczyźni w wieku od 25 do 50 lat są oskarżeni o porwanie i rabunek, za co może grozić im nawet dożywocie. Zostali oni zatrzymani w Somalii przez francuskie siły specjalne. Piraci uwolnili wcześniej zakładników po otrzymaniu dwóch milionów dolarów okupu, który wypłacił właściciel statku. Zatrzymani mężczyźni mieli przy sobie bron i 200 000 dolarów. Tylko jeden z nich przyznał, że jest piratem. Dwóch innych zapewnia, że co prawda przebywali na pokładzie jachtu Le Ponant, ale tylko po to, by dostarczać piratom żywność i papierosy. Trzej inni zaprzeczyli, jakoby kiedykolwiek widzieli porwany jacht. Początkowo wszyscy zostali zidentyfikowani przez załogę jachtu jako piraci, ale niektórzy z porwanych nie są dziś pewni swoich zeznań. Przewiduje się, że obrona będzie starała się eksponować zapaść gospodarczą Somalii i piractwo jako jedyne źródło zarobku. W sumie Francuzi przetrzymują 22 Somalijczyków oskarżonych o porwania. 
