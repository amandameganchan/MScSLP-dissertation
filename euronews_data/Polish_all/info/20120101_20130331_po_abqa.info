# ORIG TITLE    Koniec importu irańskiej ropy do Unii . 
# ORIG CONTENT    Pierwszego lipca weszło w życie unijne embargo na irańską ropę. Od niedzieli żadne z państw Wspólnoty nie może kupować surowca od Iranu.   Sankcje wprowadzone wspólnie ze Stanami Zjednoczonymi sprawiają, że żaden z europejskich koncernów paliwowych nie będzie brał udziału w sprzedaży, transporcie czy zapewnieniu pomocy prawnej przy eksporcie ropy i paliw z Iranu.    Sankcje te mają na celu zmuszenie Iranu do zaprzestania produkcji broni nuklearnej, czemu Teheran od dawna zaprzecza. Irańskie ministerstwo finansów i gospodarki wydało oświadczenie, w którym czytamy o “rozpoczęciu przez Zachód wojny psychologicznej”.   Nałożone wcześniej na Iran sankcje Organizacji Narodów Zjednoczonych odbiły się już mocno na gospodarce kraju. Ekonomiści szacują, że teraz eksport irańskiej ropy może spaść nawet o 40%.   Sytuacja ta spowodowała zwołanie przez prezydenta Ahmadineżada posiedzenia sztabu kryzysowego w Teheranie.   Embargo uderzy jednak nie tylko w finanse Iranu. Głównymi importerami tamtejszej ropy w Europie były borykające się z problemami gospodarczymi Grecja i Włochy. 
