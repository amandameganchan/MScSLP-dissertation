# ORIG TITLE    Spędziła 7 lat w meksykańskim więzieniu. Wróciła do Francji . 
# ORIG CONTENT  Florence Cassez wróciła do Francji dziś wczesnym popołudniem. Spędziła w więzieniu w Meksyku siedem lat, choć zawsze głosiła, że była niewinna. Młoda Francuzka została aresztowana wraz ze swoim meksykańskim narzeczonym.. Była oskarżona o współudział w porwaniach dokonywanych przez gang, któremu przewodził ów narzeczony. Jej proces wywołał wiele emocji w kraju, w którym rozwinął się prawdziwy przemysł kidnapingu. Choć Florence Cassez twierdziła, że nic nie wiedziała o przestępczej działalności swojego partnera, skazano ją na wyrok 60 lat więzienia. Wyrok ten został unieważniony wczoraj. Dziś młoda Francuzka mogła powitać się ze swoim bratem. “Chyba mnie uniewinniono. Sąd Najwyższy orzekł, że jestem natychmiast i całkowicie wolna. Zresztą zawsze czułam się wolna”. Meksykański Sąd Najwyższy orzekł większością trzech głosów na pięć, że podczas aresztowania i procesu Florence Cassez miało miejsce wiele nieprawidłowości. 
