# ORIG TITLE    Chiński smog na koniec roku smoka . 
# ORIG CONTENT  Ogromna chmura smogu przykryła północne Chiny. Zanieczyszczenie pokryło obszar o powierzchni ponad miliona kilometrów kwadratowych. Szczególnie dotknięte są metropolie – Pekin i Tiencin oraz prowincje Hebei i Szantung. Według Chińskiej Akademii Nauk smog objął obszar zamieszkany przez osiemset milionów ludzi, czyli ponad połowę ludności kraju. Władze podjęły decyzję o zamknięciu ponad stu fabryk w samej stolicy. Ograniczono też o 30 procent zużycie rządowych samochodów. Jednak przy bezwietrznej pogodzie na niewiele się to zdaje. Większość chińskiego przemysłu oparta jest na gospodarce węglowej. Niemal połowa światowego zużycia węgla przypada na Chiny, a odsetek ten rośnie wraz ze wzrostem gospodarczym Chin. Mieszkańcy Pekinu wykorzystują internet, by zebrać poparcie pod apelem do chińskich władz o podjęcie zdecydowanych kroków w stronę walki o czystsze powietrze. 
