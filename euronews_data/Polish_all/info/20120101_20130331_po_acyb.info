# ORIG TITLE    Po drugiej debacie prezydenckiej: lekka przewaga Obamy . 
# ORIG CONTENT  Obama – Romney, druga runda. Podczas tej telewizyjnej debaty przedwyborczej prezydent wykazał się większą energią i wolą zwycięstwa niż podczas pierwszego spotkania ze swoim republikańskim adwersarzem. Ostatnie pytanie debaty brzmiało:“Jakie są nieprawdziwe opinie Amerykanów na pana temat?» Romney odpowiedział, że przejmuje się losem «100% Amerykanów.» Obama skorzystał z tej okazji, by przypomnieć głośną wypowiedź Romneyz sprzed kilku tygodni: . “Myśle, że gubernator Romney jest dobrym człowiekiem, że kocha swoją rodzinę, że jego wiara jest dla niego ważna. Ale kiedy mówi, że 47% wyborców uważa się za ofiary i nie bierze odpowiedzialności za swoje życie, to zgadnijcie, o kim on mówi… !” . Mitt Romney natychmiast ripostował? . “Dlaczego obniżę podatki dla klasy średniej? Bo w ostatnich czterech latach została ona wręcz pogrzebana. Chcę pomóc ludziom z klasy średniej. W żadnym wypadku nie obniżę podatków dla osób o najwyższych dochodach i w żadnym wypadku nie podwyższę podatków klasy średniej.” . Inne ostre starcie dotyczyło Libii, a w szczególności ataku na ambasadę amerykańską w Benghazi: . Barack Obama: “Jestem prezydentem i to łączy się z odpowiedzialnością. Dlatego nikt nie pragnie bardziej niż ja zrozumieć, co się stało. Następnego dnia po ataku, panie gubernatorze, wygłosiłem oświadczenie i powiedziałem Amerykanom i światu, że wykryjemy, co się tam stało. Powiedziałem, że to był akt terroryzmu. I powiedziałem też, że będziemy ścigać osoby odpowiedzialne za tę zbrodnię.” . A oto jak zareagował Mitt Romney: . “Pan powiedział dzień po ataku, że to był akt terroryzmu?! To nie była reakcja zbyt spontaniczna.” . Barack Obama: . “Proszę kontynować.” . Mitt Romney: . “Tylko tyle może pan powiedzieć?” . Barak Obama: . “Proszę kontynować, panie gubernatorze.” . Mitt Romney: . “Chcę być pewny, że to zostanie zarejestrowane, bo prezydent potrzebował aż 14 dni, by powiedzieć, że atak w Benghazi był aktem terroryzmu.” . Barack Obama: . “Proszę postarać się o transkrypcję…!” . Candy Crowley, CNN: . “On rzeczywiście mówił o akcie terroryzmu. Nazwijmy to zatem aktem terroryzmu…” . Barack Obama: . “Candy, czy możesz powtórzyć to głośniej?” . Obaj kandydaci odpowiadali przez ponad półtorej godziny na pytania zadawane przez panel 80 niezdecydowanych wyborców. Często przerywali sobie wzajemnie i wyrażali odmienne opinie. Sondaże przeprowadzone zaraz po debacie wskazują na zwycięstwo Baracka Obamy. Jednak to wskazanie nie jest tak zdecydowane, jak przeciwna opinia po pierwszej debacie. Trzecia runda telewizyjnego pojedynku kandydatów odbędzie się w najbliższy poniedziałek. Round 2 by Etienne Barthomeuf © . 
