# ORIG TITLE    Syria: walki na przedmieściach Damaszku . 
# ORIG CONTENT    Siły rządowe walczą z rebeliantami na przedmieściach syryjskiej stolicy, Damaszku. Miasto uważane do niedawna za bastion lojalistów jest coraz częstszym świadkiem wymiany ognia pomiędzy zwaśnionymi stronami.   Walki nie ustają także na prowincji. Na amatorskim nagraniu widać ostrzał artyleryjski miasta Homs. Mimo wcześniejszych zapewnień o krótkotrwałym zawieszeniu broni w mieście, organizacje humanitarne wciąż nie maja do niego bezpiecznego wstępu. Międzynarodowy Czerwony Krzyż poinformował, że ewakuacja ludności cywilnej z Homs utknęła w martwym punkcie.   W stanie zawieszenia pozostaje misja obserwatorów Organizacji Narodów Zjednoczonych. ONZ jest przeciwna wysyłaniu swoich przedstawicieli na pierwszą linię frontu, by mogli sprawdzać warunki przestrzegania zawieszenia broni, które de facto istnieje już tylko na papierze.   Tymczasem w Damaszku został zaprzysiężony nowy rząd. Prezydent Baszar al-Assad przekonuje, że przeprowadza w kraju prodemokratyczne reformy. Opozycja odpowiada, że wszystkie kluczowe stanowiska w państwie pozostają w ręku współpracowników al-Assada, a reformy to jedynie pozory mające uspokoić społeczność międzynarodową.   . 
