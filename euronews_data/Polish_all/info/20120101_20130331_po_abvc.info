# ORIG TITLE    Sześć miesięcy po katastrofie wrak Concordii straszy i… przyciąga turystów . 
# ORIG CONTENT  Dokładnie sześć miesięcy temu wycieczkowiec Costa Concordia osiadł na skałach u wybrzeży wyspy Giglio w Toskanii. Ta głośna katastrofa pociągnęła za sobą śmierć 32 osób. I pozostawiła po sobie wrak, którego wciąż jeszcze nie udało się usunąć. Decydującym etapem prac nad likwidacją pozostałości po statku ma być usunięcie 4-tonowej skały, która wbiła się w jego burtę. Operacja zaczęła się w czwartek. Sergio Ortelli, burmistrz Giglio, mówi o złożonym charakterze tego przedsięwzięcia: . “By móc wydobyć skałę, musimy najpierw rozbić ją na trzy fragmenty i poszerzyć dziurę w burcie. Jest wiele przeszkód, jesteśmy spóźnieni, ale wkrótce będziemy mogli wyciągnąć skałę.” . Opóźnienia występują nie tylko w pracach wokół wraku. Prokurator prowadzący śledztwo w sprawie katastrofy poinformował, że przesłuchania zapowiedziane na 21 lipca zostaną przesunięte na wrzesień. Ta decyzja rozczarowała i wzburzyła rodziny ofiar. A w dodatku rodziny te dowiedziały się, że kapitan wycieczkowca Francesco Schettino udzielił pierwszego wywiadu dla włoskiej telewizji, i że kazał sobie ponoć zapłacić za ten wywiad ponad 55 000 euro. Poza tym wokół Concordii rozwinął się nowy dochodowy biznes – wycieczki łodziami, z których można obejrzeć leżący na boku wrak. Ta oryginalna, i z pewnością kontrowersyjna forma turystyki potrwa z pewnością aż do całkowitego usunięcia resztek statku, czyli prawdopodobnie do zimy przyszłego roku. 
