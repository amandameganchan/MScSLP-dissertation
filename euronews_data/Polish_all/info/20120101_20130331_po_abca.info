# ORIG TITLE    ONZ jednak skontroluje Iran? . 
# ORIG CONTENT    Dyrektor Międzynarodowej Agencji Energii Atomowej Yukia Amano oświadczył, że spodziewa się wkrótce podpisać umowę z władzami Iranu w sprawie przeprowadzenia dochodzenia mającego odpowiedzieć na pytanie, czy Teheran jest w posiadaniu broni nuklearnej.   Porozumienie zostało osiągnięte po rozmowach Amano z szefem irańskiego programu nuklearnego Saidem Dżalilim.   “Podjęliśmy decyzję, by podpisać porozumienie. Są pewne kwestie, co do których się nie zgadzamy, ale pan Dżalili przekonuje, że te różnice nie będą przeszkodą przy podpisywaniu dokumentu” – powiedział Amano.   Izrael przyjął te rewelacje z niedowierzaniem, argumentując, że Iran wielokrotnie łamał warunki poprzednich porozumień. Władze w Tel Awiwie są przekonane, że Irańczycy są w posiadaniu technologii pozwalającej na budowę broni nuklearnej. 
