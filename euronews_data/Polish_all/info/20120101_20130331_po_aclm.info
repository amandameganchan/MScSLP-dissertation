# ORIG TITLE    Egipscy żołnierze zniszczyli 120 tuneli przemytniczych . 
# ORIG CONTENT  Przedstawiciele egipskich sił bezpieczeństwa poinformowali, że zlikwidowali 120 tuneli na półwyspie Synaj, które były wykorzystywane do przemytu towarów i ludzi między Egiptem a strefą Gazy. W przypadku kilku tuneli wyjścia znajdowały się wewnątrz domów. Wszystkie one zostały zniszczone. Ofensywa przeciw rebeliantom na Synaju rozpoczęła się po tym, gdy w ataku na jeden z posterunków granicznych zginęło 16 egipskich strażników. Według władz, sprawcy napadu przedostali się do Egiptu właśnie poprzez taki tunel przemytniczy. W akcję zaangażowane są wzmocnione siły piechoty oraz czołgi. To największa taka operacja, od upadku prezydenta Hosniego Mubaraka. W ostatnim czasie w regionie nasiliły się incydenty z udziałem rebeliantów. 
