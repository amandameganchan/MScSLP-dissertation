# ORIG TITLE    UE – Białoruś – kolejne sankcje . 
# ORIG CONTENT  Unia Europejska rozszerzyła sankcje przeciw Białorusi, ze względu na łamanie praw człowieka przez władze w Mińsku. Do czarnej listy, na której do tej pory widniało około 200 osób i instytucji, którym zakazano wjazdu i działalności na terenie Unii, dodano 12 nazwisk 29 białoruskich firm, poinformowała europejska komisarz do spraw zagranicznych. “Uważamy, że sytuacja na Białorusi jest coraz gorsza, a władze coraz bardziej uciskają społeczeństwo”, powiedziała Catherine Ashton. “Dlatego wzmacniamy istniejące już ograniczenia, by zwiększyć nacisk na białoruskie władze”. Unia domaga się od Białorusi uwolnienia więźniów politycznych. Wielu opozycjonistów zostało zatrzymanych ponad rok temu, w trakcie protestów przeciw wyborowi Aleksandra Łukaszenki na prezydenta na czwartą kadencję. Władze w Mińsku zapowiedziały, zdecydowaną odpowiedź na tę decyzję Brukseli. Zapewniły też, że nie przewidują możliwości powrotu na Białoruś europejskich ambasadorów. 
