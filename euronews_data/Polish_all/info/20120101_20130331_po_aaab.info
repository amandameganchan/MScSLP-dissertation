# ORIG TITLE    Cisza wyborcza w Rosji . 
# ORIG CONTENT  Sobota jest w Rosji dniem ciszy wyborczej – nie wolno prowadzić żadnej propagandy politycznej. W komisjach wyborczych trwają ostatnie przygotowania do niedzielnego głosowania – wieszanie flag i zdjęć kandydatów na prezydenta. Lokale do głosowania są sprawdzane pod względem bezpieczeństwa – specjalnie wyszkolone psy szukają ładunków wybuchowych. Dodatkowo każdy z 91 tysięcy lokali wyposażony jest w kamerę internetową i przezroczystą urnę, by zapewnić, że wybory będą uczciwe. To odpowiedź na zarzuty o fałszerstwa, stawiane przez opozycję po grudniowych wyborach parlamentarnych. Na 24 godziny przed rozpoczęciem głosowania, do Moskwy przyjechali obserwatorzy międzynarodowi. Wszystko to po to, by po spodziewanym zwycięstwie Władimira Putina, opozycja miała jak najmniej argumentów przeciw rządzącej partii. Wybory będzie śledzić 600 reprezentantów organizacji międzynarodowych. Zanim jednak otworzone zostały lokale wyborcze, mieszkańcy Moskwy mogli wybierać kandydatów… w jednej z kawiarni. Każdy mógł na swojej kawie posypać wizerunek swojego faworyta. Właściciele kawiarni chwalą się, że “zagłosowano” u nich 20 tysięcy razy, jednak nie podają wyników tych kawowych wyborów. 
