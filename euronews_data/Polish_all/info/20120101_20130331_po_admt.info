# ORIG TITLE    Somalijscy islamiści: wykonaliśmy wyrok śmierci na francuskim zakładniku . 
# ORIG CONTENT  Działający w Somalii islamiści z ugrupowania Al-Shabaab poinformowali o wykonaniu wyroku śmierci na francuskim zakładniku. Ale władze francuskie już wcześniej uważały, że Denis Allex nie żyje. Miał zostać zabity w ostatni piątek podczas nieudanej próby odbicia go przez francuskich komandosów. Jednak terroryści poinformowali następnie, że zakładnik żyje i że będzie przez nich sądzony. Nigdy jednak nie dali żadnych dowodów potwierdzających, że Allex nie zginął. Teraz islamiści wydali komunikat o wykonaniu wyroku śmierci na Francuzie, który miał być agentem francuskiego wywiadu. Denis Allex został uprowadzony w lipcu 2009 roku. Oficjalnie został był wysłany do Somalii, by szkolić tamtejszych policjantów i przyboczną straż prezydencką. W swoim komunikacie ugrupowanie Al-Shabaab oskarża Francję o spowodowanie śmierci zakładnika poprzez próbę uwolnienia go siłą. Zapewniają, że Denis Allex był jeszcze “żywy i bezpieczny” po ataku francuskich komandosów. 
