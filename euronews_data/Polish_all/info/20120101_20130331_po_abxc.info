# ORIG TITLE    Syria ma nowego ministra obrony . 
# ORIG CONTENT  Krwawy zamach w Damaszku w Syrii. Wśród ofiar są Assef Chaoufat, szwagier prezydenta Baszara al- Assada i jednocześnie wiceminister obrony oraz Daoud Rajha, minister obrony.   Na celowniku zamachowców znalazł się budynek sił bezpieczeństwa, w którym odbywało się zebranie z udziałem najwyższych przedstawicieli rządu. Do zorganizowania ataku przyznały się dwie organizacje Brygada Islamu i Wolna  Armia Syryjska.   Wojsko na atak zareagowało błyskawicznie i wydało oświadczenie, w którym pada m.in.: “odetniemy każdą rękę, która zostanie podniesiona na bezpieczeństwo narodowe”.   Baszar al-Assad wkrótce po zamachu mianował nowego szefa resortu obrony, został nim generał  Fahad Dżasim al-Freidż, szef sztabu wojskowego, wywodzący się z prowincji Hama, w której wybuchło powstanie.  Po nominacji nowy minister wygłosił przemówienie w telewizji. Zapewnił w nim, że atak nie zaszkodzi obecnemu reżimowi i rząd nadal nie ugnie się przed rebeliantami.     Budynek, w którym doszło do zamachu był pilnie strzeżony. Ulice dojazdowe do niego zostały zablokowane.      . 
