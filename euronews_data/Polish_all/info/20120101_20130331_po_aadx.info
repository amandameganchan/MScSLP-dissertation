# ORIG TITLE    UPS kupuje TNT i chce zdominować Europę . 
# ORIG CONTENT  United Parcel Service, największy na świecie dystrybutor paczek, przejął swojego holenderskiego rywala, firmę TNT. Tym samym UPS będzie dążyć do zdominowania rynku także w Europie. Umowa opiewa na 5,2 miliarda euro, więcej niż Amerykanie oferowali na początku. Firma z Atlanty zapłaci 9 euro i 50 centów za każdą akcję.   “To wielki dzień, dlatego że połączenie tych dwóch firm uzupełni ofertę, którą przedstawiamy naszym klientom”, powiedziała Maria-Christine Lombard, Dyrektor Generalny TNT Express. “Spodziewam się, że baza naszych klientów znacznie się poszerzy i staniemy się niekwestionowanym światowym liderem”.   UPS próbował już wcześniej wejść na rynek europejski, na którym dominowały niemiecki DHL i TNT. Wciąż jednak nie mógł przebić lokalnych operatorów. Teraz, po przejęciu TNT, droga do pierwszego miejsca w Europie stoi otworem.   Według ekspertów, na umowie skorzysta nie tylko Europa. Przejęcie holenderskiej firmy może umocnić Amerykanów również na wschodzących rynkach w regionie Azji i Pacyfiku, w tym Chin, gdzie TNT miał mocno rozbudowaną sieć sprzedaży.   . 
