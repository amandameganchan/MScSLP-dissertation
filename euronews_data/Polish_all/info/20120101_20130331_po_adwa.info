# ORIG TITLE    Hugo Chavez nie żyje, Wenezuela w żałobie . 
# ORIG CONTENT  Gdy tylko ogłoszono wiadomość o śmierci Hugo Chaveza, tysiące ludzi wyszły na ulice Caracas, by oddać hołd prezydentowi. Chavez zmarł we wtorek w wieku 58 lat. Był prezydentem przez 14 lat. Od niemal dwóch lat walczył z chorobą nowotworową. Oficjalny pogrzeb odbędzie się w piątek. Do tego czasu ciało zmarłego zostanie wystawione w hallu akademii wojskowej. W Wenezueli ogłoszono siedmiodniową żałobę narodową. W ciągu 30 dni odbędą się wybory prezydenckie. Tymczasowo funkcję szefa państwa będzie sprawował wiceprezydent Nicolas Maduro, którego Hugo Chavez wyznaczył był jako swojego następcę. Zresztą to właśnie Maduro z wielkim wzruszeniem poinformował Wenezuelczyków o śmierci prezydenta: . “Dzisiaj, we wtorek 5 marca o godzinie 16:25, nasz komendant, prezydent Hugo Chavez zmarł po pełnej uporu, trwającej od prawie dwóch lat walce przeciwko chorobie.” . Przywódca opozycji Henrique Capriles zaapelował o jedność Wenezuelczyków. Podkreślił, że był politycznym adwersarzem Hugo Chaveza, ale nigdy nie był jego wrogiem. Capriles będzie z pewnością kandydatem w zbliżających się wyborach prezydenckich. Przegrał z Chavezem w październiku ubiegłego roku. 
