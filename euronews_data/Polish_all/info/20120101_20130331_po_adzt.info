# ORIG TITLE    Rosja grozi Ameryce koreańskim błędnym kołem . 
# ORIG CONTENT  Setki żołnierzy i studentów wzięły udział w wiecu w stolicy Korei Północnej, by pokazać swoje wsparcie dla Kim Dzong-una i jego agresywnej polityki wobec Stanów Zjednoczonych. Północnokoreański przywódca wydał rozkaz, by wojska artyleryjskie były gotowe do ataku na amerykańskie bazy w sąsiedniej Korei Południowej i na Pacyfiku. Sytuację w Korei obserwują nie tylko w Seulu i Waszyngtonie, ale też w Moskwie. Siergiej Ławrow, szef rosyjskiej dyplomacji apeluje do USA o rozsądne działania. “Niepokoi nas, że oprócz odpowiedniej reakcji Rady Bezpieczeństwa i zbiorowej reakcji społeczności międzynarodowej, podejmowane są jednostronne działania wokół Korei Północnej, które wyrażają się w zwiększonej aktywności militarnej. Ta sytuacja powoduje powstawanie błędnego koła”, powiedział rosyjski minister spraw zagranicznych. Amerykańskie wojska stacjonujące na Półwyspie Koreańskim postawione są w stan najwyższej gotowości. Zostały wsparte między innymi tak zwanymi niewidzialnymi bombowcami, zdolnymi do przenoszenia pocisków jądrowych. W odpowiedzi północnokoreańska telewizja wyemitowała film pokazujący niszczenie takich bombowców przez wojska przeciwlotnicze. 
