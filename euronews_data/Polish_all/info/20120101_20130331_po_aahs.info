# ORIG TITLE    Kryzys rządowy w Holandii? . 
# ORIG CONTENT  Holenderski rząd ma spory problem. Nie dość, że musi do końca tego roku znaleźć 9 miliardów euro oszczędności i 2 razy więcej do 2015 roku, to jeszcze musi znaleźć większość parlamentarną, która by te cięcia poparła. Zwykle mniejszościowa koalicja korzysta z poparcia populistycznej Partii Wolności Geerta Wildersa. Jednak tym razem może mieć z tym problem. W środę popołudniu Wilders opuścił rozmowy z szefami koalicji. I choć dziś rano zostały one wznowione, sam premier nie ukrywa, że sytuacja jest dramatyczna. Pytany przez dziennikarzy, czy rząd przetrwa odpowiedział tylko “Do zobaczenia”. Planowany holenderski deficyt na przyszły rok ma wynieść 4,6 procenta PKB. Jednak unijne władze chcą, by został on ograniczony do 3 procent. To oznacza konieczność znacznych cięć. Partia Wildersa, która była przeciwna udziałowi Holandii w pomocy dla słabszych państw strefy euro, chce by cięcia zaczynać od wydatków rządowych na rozwój terytoriów zamorskich. Ponadto opowiada się za wyjściem kraju ze strefy euro. 
