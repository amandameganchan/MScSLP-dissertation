# ORIG TITLE    Wyciek groźnego gazu w Niemczech . 
# ORIG CONTENT  Około półtora tysiąca osób musiało być ewakuowanych po wycieku szkodliwych substancji w mieście Bad Fallingbostel w Niemczech. Do katastrofy doszło w zakładach chemicznych firmy spożywczej Kraft. W poniedziałek wieczorem omyłkowo wlano kwas azotowy do niewłaściwego zbiornika. W wyniku reakcji chemicznej powstały gazy nitrozowe, groźne dla dróg oddechowych i skóry. Sytuację skomplikował fakt, że ratownicy nie mogli zbliżyć się do zbiornika, ze względu na gwałtowny wzrost temperatury i groźbę eksplozji. W okolicy miejscowości wstrzymano ruch kolejowy, zamknięto też fragment autostrady. 
