# ORIG TITLE    Strajk Lufthansy: odwołano tysiąc lotów, w tym połączenia Frankfurt – Warszawa . 
# ORIG CONTENT  Niemieckie linie lotnicze Lufthansa musiały odwołać około tysiąca lotów przewidzianych na piątek z powodu 24-godzinnego strajku stewardów i stewardes. Jest to już trzecia tego typu akcja protestacyjna w Lufthansie w ciągu ostatniego tygodnia.   Strajkujący domagają się przede wszystkim 5-procentowej podwyżki płac. Przypominają, że ich zarobki nie wzrosły od trzech lat.   Dyrekcja Lufthansy informuje, że strajk dotknie ponad 100 tysięcy pasażerów. Odwołano między innymi większość lotów z Frankfurtu do Warszawy i do Krakowa. Siłą rzeczy nie odbyły się również loty powrotne.   Podróżni są oczywiście niezadowoleni z tej sytuacji. Mówią pasażerowie:   “Nikt z Lufthansy nie mówi nam, czy nasz lot został odwołany, czy nie. Musiałam szukać informacji w internecie”.   “Wygląda na to, że pracownicy chcą więcej zarabiać. To jest zupełnie zrozumiałe. Oni mają krótkie umowy. Ale to jednak szkoda, że muszą uciekać się do strajku”.   Wstępne negocjacje między związkiem zawodowym personelu pokładowego a dyrekcją miały zacząć się już w piątek po południu.   Niektóre źródła mówią o możliwości mianowania mediatora, który miałby próbować ułatwić dialog. 
