# ORIG TITLE    Częściowo kontrolowana eksplozja w Monachium . 
# ORIG CONTENT  Ponad dwa i pół tysiąca mieszkańców Monachium musiało opuścić swoje domy po tym, gdy niemieccy saperzy zdetonowali bombę z czasów drugiej wojny światowej. Pocisk znaleziono w poniedziałek, w czasie prac konstrukcyjnych. Bombę zdetonowano w środę rano. Po eksplozji większość monachijczyków mogło wrócić do domów, choć nie wszyscy. “Prowadzę zakład fryzjerski. Nie mogę na razie tam wrócić, bo budynkowi grozi zawalenie. Po eksplozji wyleciały wszystkie okna, a drzwi rozpadły się na trzy części”, denerwuje się jedna z poszkodowanych, Damla Sahin . W wyniku eksplozji ucierpiało kilka budynków, w niektórych z nich doszło do pożarów. Zazwyczaj niewypały są wywożone na poligon i tam detonowane. W tym przypadku jednak ze względu na nietypowy rodzaj detonatora, zdecydowano o wysadzeniu pocisku na miejscu. Eksperci ostrzegają, że wraz z upływem czasu, niewybuchy pamiętające drugą wojnę światową będą stawać się coraz groźniejsze. 
