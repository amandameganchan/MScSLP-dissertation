# ORIG TITLE    Sprawcy oblania kwasem dyrektora Teatru Bolszoj przyznają się do winy . 
# ORIG CONTENT  Dalsze postępy dochodzenia rosyjskiej policji w sprawie napaści na Siergieja Filina, dyrektora artystycznego Teatru Bolszoj. Zatrzymano trzech mężczyzn, którzy przyznali się do udziału w ataku przy użyciu kwasu siarkowego. Inicjatorem tego makabrycznego pomysłu miał być jeden z najsławniejszych tancerzy trupy Paweł Dmitriczenko. Wiadomość ta została podana przez Ministerstwo Spraw Wewnętrznych. Zamaskowany wykonawca napaści czekał na Filina przed jego domem w Moskwie i oblał mu twarz żrącą substancją. Ofiara doznała poparzeń trzeciego stopnia na twarzy i oczach. W lutym Filin był operowany w Niemczech, dzięki czemu prawdopodobnie nie straci wzroku. Według rosyjskich mediów Filin i Dmitriczenko ostro spierali się w kwestii metod kierowania trupą baletową. Teatr Bolszoj był zawsze scenerią ostrych walk wewnętrznych i rywalizacji. 
