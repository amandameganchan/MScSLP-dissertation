# ORIG TITLE    Bułgaria: ceny energii idą w górę, rząd upada . 
# ORIG CONTENT  Premier Bułgarii musiał ustąpić przed presją ulicy. Bojko Borisow zapowiedział w środę rano przed parlamentem dymisję swojego rządu. Domagali się jaj manifestanci, którzy od niemal dwóch tygodni protestują przeciwko wysokim cenom energii. “Nie będę uczestniczył w rządzie – wyjaśnił ustępujący premier – gdy groźby protestów zastępują debatę polityczną i gdy policja bije ludzi”. Protesty Bułgarów przeciwko wzrostowi cen elektryczności stały się jeszcze gwałtowniejsze we wtorek. W centrum Sofii w starciach z siłami porządkowymi około trzydziestu demonstrantów odniosło obrażenia. Ranni byli zresztą po obu stronach. Inne formy wyrażania niezadowolenia są jeszcze bardziej ekstremalne. Dwóch młodych Bułgarów podpaliło się na znak protestu. Jeden z nich zmarł, drugi jest w stanie krytycznym. 
