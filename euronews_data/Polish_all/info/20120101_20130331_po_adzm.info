# ORIG TITLE    Potężne trzęsienie ziemi w stolicy Tajwanu . 
# ORIG CONTENT  Potężne trzęsienie ziemi o sile sześciu stopni w skali Richtera dotknęło w środę stolicę Tajwanu. Szkoły w Tajpej zostały ewakuowane, metro przestało kursować. Unieruchomiono również wszystkie pociągi w kraju. To trzęsienie ziemi było odczuwalne na całym terytorium wyspy. W wielu miejscach wybuchły pożary, zostały one jednak szybko opanowane. Według strażaków około dwudziestu osób odniosło lekkie obrażenia, głównie w mieście Nantou położonym około 250 kilometrów na południe od Tajpej. W 1999 roku region Nantou znalazł się w epicentrum trzęsienia ziemi o sile 7,6 stopni w skali Richtera. Zginęło wtedy 2400 osób. Była to najtragiczniejsza katastrofa naturalna we współczesnej historii wyspy. Tajwan jest położony na styku dwóch płyt tektonicznych i w związku z tym regularnie zdarzają się tam trzęsienia ziemi. 
