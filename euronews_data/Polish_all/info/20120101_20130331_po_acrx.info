# ORIG TITLE    Będzie zaostrzenie prawa przeciw GMO? . 
# ORIG CONTENT  Francuski rząd rozważa możliwość rozszerzenia europejskiego zakazu na stosowanie genetycznie modyfikowanej żywności. To efekt opublikowania nowych badań na temat bezpieczeństwa takiego pokarmu. Badacze przez dwa lata prowadzili badania na szczurach. Dwieście zwierząt karmiono zmodyfikowaną kukurydzą amerykańskiej firmy Monsanto. Według raportu, zwierzęta stały się bardzo podatne na choroby nowotworowe, miały uszkodzenia w przewodzie pokarmowym i żyły krócej niż przeciętnie żyją szczury. Premier Francji Jean-Marc Ayrault zapewnił, że wyniki badań zostaną sprawdzone przez krajowych kontrolerów zdrowia. Niektórzy naukowcy domagają się zaostrzenia przepisów dotyczących żywności. “Obecne regulacje wymagają prowadzenia badań przez trzy miesiące, ale bardzo wiele poważnych chorób, które powodowały śmierć szczurów, występowała w czwartym miesiącu i później. Dlatego trzymiesięczne badania nie dają pełnej informacji na temat wpływu modyfikowanej żywności na ludzkie zdrowie”, uważa Joel Spiroux z Komitetu Niezależnych Badań i Informacji na temat Inżynierii Genetycznej. Wyniki badań zostały przekazane do Europejskiego Urzędu do spraw Bezpieczeństwa Żywności. Obecnie w Unii Europejskiej wolno sprzedawać 46 odmian produktów modyfikowanych genetycznie, między innymi kukurydzę, rzepak, ziemniaki i buraki. 
