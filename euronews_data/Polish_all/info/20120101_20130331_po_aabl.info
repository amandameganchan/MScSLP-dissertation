# ORIG TITLE    Syria: nowe ofiary, misja Annana bez postępów . 
# ORIG CONTENT  Ciała około pięćdziesięciu osób zostały znalezione w poniedziałek w syryjskim mieście Hims. Większość ofiar to kobiety i dzieci. Przedstawiciele opozycji uważają, że to zbiorowe zabójstwo zostało popełnione przez żołnierzy Baszara al-Assada. Ale według oficjalnej telewizji reżimu syryjskiego, za wszystko odpowiedzialne są “gangi terrorystyczne”, które próbują “wywołać wrogie wobec Syrii reakcje za granicą”.   W przeddzień tego makabrycznego odkrycia Kofi Annan był w Damaszku. Opuszczając syryjską stolicę, specjalny wysłannik ONZ i Ligi Arabskiej powiedział:   “Jestem optymistą. Byłem tu bardzo krótko, ale Syryjczycy, których spotkałem, powiedzieli mi, że chcą pokoju. Chcą zaprzestania aktów przemocy”.   Ogólnikowa wypowiedź, na miarę nienajlepszych jak dotąd osiągnięć misji Annana. Wciąż nie ma zawieszenia broni, wciąż trudno jest dotrzeć z pomocą humanitarną do potrzebujących jej mieszkańców. A siły rządowe intensyfikują naloty na miasto Idlib na północnym zachodzie kraju.     . 
