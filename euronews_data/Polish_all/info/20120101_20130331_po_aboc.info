# ORIG TITLE    Irak: będą przyspieszone wybory? . 
# ORIG CONTENT  Jedynym wyjściem z kryzysu politycznego, jaki dotknął kraj po opuszczeniu go przez wojska amerykańskie, mogą być przyspieszone wybory- uważa premier Iraku, szyita, Nuri al – Maliki. Ma to być także odpowiedź na liczne glosy krytyki pod jego adresem, ze próbuje zagarnąć pełnię władzy.   Zapowiedź wcześniejszych wyborów zbiegła się z kolejnymi krwawymi atakami terrorystycznymi w Iraku.   W środę w dwóch zamachach bombowych w Bagdadzie zginęło przynajmniej jedenaście osób a rannych, według służb medycznych, zostało 18. Pierwsza bomba eksplodowała w jednym z domów w południowo-wschodniej części miasta. Ranne zostały trzy osoby. Gdy na pomoc pośpieszyli sąsiedzi zdetonowano drugi ładunek. Zginęło 8 osób.    Drugi zamach przeprowadzono w zachodniej części Bagdadu, bomba eksplodowała w jednym z domów.  Zginęły trzy kobiety a dwoje dzieci zostało rannych.    Oba zamachy wymierzone były w mniejszość szyicką. Władze kraju obwiniają za nie sunnitów.   Od 13 czerwca w zamachach bombowych w Iraku zginęło ponad 180 osób, to o ponad 50 więcej niż przez cały maj.   . 
