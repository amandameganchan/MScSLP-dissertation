# ORIG TITLE    Napięta sytuacja w Hebronie . 
# ORIG CONTENT  Izraelski minister transportu Yisrael Katz odwiedził we wtorek rano budynek w Hebronie, którego mieszkańcom, żydowskim osadnikom, grozi eksmisja. Osadnicy twierdzili, że kupili budynek od Palestyńczyków, ale minister obrony Ehud Barak nakazał im opuszczenie mieszkań. Później jednak nakaz ministra został unieważniony przez premiera Beniamina Natanjahu. Osadnicy otrzymali zgodę na pozostanie w Hebronie, mieście zamieszkałym głównie przez Palestyńczyków. Szef Komitetu Odbudowy Hebronu, Palestyńczyk Imad Hammad, komentuje te wahania izraelskiego rządu z dużym niezadowoleniem: . “Traktowaliśmy decyzję ministra obrony o ewakuacji budynku z dużą powagą. Ale niestety potem była decyzja premiera, który opóźnił eksmisję. To tworzy napiętą atmosferę dla 400 osadników, którzy mieszkają wśród 40 000 tutejszych Palestyńczyków.” . W mieście Hebron często dochodzi do aktów przemocy między izraelskimi osadnikami a Palestyńczykami. Organizacja Narodów Zjednoczonych uważa wszystkie żydowskie osiedla w regionie za nielegalne. 
