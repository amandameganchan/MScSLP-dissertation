# ORIG TITLE    Francja: opozycja walczy o wyborców . 
# ORIG CONTENT    Do drugiej tury wyborów parlamentarnych we Francji pozostał niespełna tydzień, a tymczasem centroprawicowa Unia na rzecz Ruchu Ludowego odżegnuje się od pomysłu współpracy ze skrajnie prawicowym Frontem Narodowym.     Lider Unii Jean-Francois Cope wezwał sympatyków Frontu do zagłosowania na jego ugrupowanie, co miałoby nie dopuścić do przejęcia pełni władzy przez lewicę.     “Nie ma koalicji z Frontem Narodowym, mimo że socjaliści tworzą sojusze ze skrajną lewicą. Jestem pewien, że nie powinniśmy się godzić na takie rozwiązania” – powiedział Cope.   Podczas ostatnich wyborów parlamentarnych w roku 2007 Front Narodowy uzyskał 4% głosów. Tym razem prawie 14%. Przywódczyni ugrupowania Marine Le Pen będzie starała się przejąć cześć wyborców centroprawicy. W drugiej turze wyborów o ich względy będzie obiegać się 61 kandydatów Frontu.    “Nasze ugrupowanie uzyskało świetny wynik biorąc pod uwagę niską frekwencję i głęboko antydemokratyczny system wyborczy, który przez ostatnie 25 lat pozbawiał milionów obywateli swoich przedstawicieli w parlamencie. Dziś potwierdziliśmy naszą pozycję jako trzeciej siły na politycznej scenie Francji” – triumfowała Marine Le Pen. 
