# ORIG TITLE    Łódź z blisko 150 uchodźcami zatonęła w drodze na Australię . 
# ORIG CONTENT  Australijska straż przybrzeżna przez długie godziny poszukiwała rozbitków z łodzi, którą uchodźcy chcieli dopłynąć do Australii. Spośród około 150 pasażerów, odnalezionych zostało zaledwie sześciu Afgańczyków, zabranych przez statek handlowy. Rozbitkowie zostali odnalezieni około 75 kilometrów na południowy-zachód od głównej wyspy indonezyjskiej, Jawy. Jak poinformowali ratownicy, na łodzi było wiele kobiet i dzieci. Minister spraw zagranicznych Australii, Jason Clare, zapewnił, że “władze Australii oraz Indonezji robią wszystko co możliwe, by ratować rozbitków, ale nie zapominajmy, jak trudno jest znaleźć ludzi na środku morza”. Uchodźcy płynący do Australii często korzystają z Indonezyjskich wysp, jako punktów przesiadkowych. Łodzie na których płyną są zazwyczaj przepełnione i o słabej konstrukcji. Szacuje się, że od grudnia ubiegłego roku zginęło około 300 osób, które próbowały dostać się drogą morską do Australii. 
