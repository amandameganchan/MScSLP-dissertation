# ORIG TITLE    Przed szczytem Unii giełdy niepokoją się o Grecję . 
# ORIG CONTENT  Na europejskich giełdach można odczuć zaniepokojenie o przyszłość Grecji w strefie euro. Indeksy giełdowe spadły natychmiast po otwarciu transakcji dziś rano. Były premier Grecji Lucas Papademos mówił w wywiadzie o możliwoścy wyjścia jego kraju ze strefy euro. Jego zdaniem takie ryzyko istnieje a wydarzenie to pociągnęłoby za sobą strety w wysokości od 500 do 1000 miliardów euro.   Podczas środowego szczytu Unii Europejskiej niektórzy przywódcy krajów strefy euro, z François Hollande’em na czele, będą prawdopodobnie bronić idei euro-obligacji. Umożliwiłyby one niejako podzielenie się długiem krajów członkowskich. Dyskusje na ten temat już są ostre. Niemcy wciąż sprzeciwiają się temu pomysłowi. Ponieważ w Grecji nie udało się wyłonić większości parlamentarnej, Grecy będą musieli ponownie głosować w czerwcu. Przywódca radykalnej lewicy Alexis Tsipras jest uważany za faworyta tych wyborów. Gdy przebywał w Berlinie, wypowiedział się przeciwko wyjściu jego kraju ze strefy euro. Tsiprasowi nie udało się wtedy spotkać żadnego przedstawiciela rządzącej koalicji. Dziś wieczorem przywódcy 27 krajów Unii będą również dyskutować w Brukseli o tym, jak wesprzeć wzrost gospodarczy w strefie euro. 
