# ORIG TITLE    Film “Niewinność muzułmanów”: tłumy atakują ambasadę USA w Jemenie . 
# ORIG CONTENT  Co najmniej jedna osoba zginęła a kilka odniosło obrażenia w starciach między manifestantami a policją przed ambasadą amerykańską w Jemenie. Rozgniewany tłum protestował przeciwko świętokradczemu – zdaniem wyznawców islamu – filmowi “Niewinność muzułmanów”. Kilkaset osób dosłownie przypuściło szturm na budynek amerykańskiego przedstawicielstwa w stolicy kraju. Niektórzy próbowali wyważyć główną bramę budynku, inni rozbijali szyby i wspinali się na mury pilnie strzeżonego kompleksu. By powstrzymać atak manifestantów, policja użyła broni palnej. 
