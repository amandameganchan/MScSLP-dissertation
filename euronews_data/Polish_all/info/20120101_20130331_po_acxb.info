# ORIG TITLE    Prokurator Paryża: rozpracowaliśmy najniebezpieczniejszą grupę terrorystyczną od niemal 20 lat . 
# ORIG CONTENT  Francuska prokuratura potwierdziła oskarżenia odnośnie części członków grupy podejrzewanej o przygotowywanie zamachów terrorystycznych. Siedem spośród zatrzymanych w ostatni weekend dwunastu osób pozostaje w areszcie. Ci młodzi muzułmańscy radykałowie są już oficjalnie oskarżeni o działalność terrorystyczną. Nie ma natomiast żadnych oskarżeń odnośnie pozostałych pięciu zatrzymanych wtedy osób. Prokurator Paryża nie ukrywa poważnego charakteru podejrzeń pod adresem zatrzymanej siódemki domniemanych terrorystów.   “Jeśli chodzi o stopień zagrożenia i zaawansowanie przygotowań, zwłaszcza odnośnie elementów mogących wejść w skład ładunków wybuchowych, nie mamy podobnego przykładu od roku 1996.”    Ta grupa islamskich radykałów została rozpracowana przez policję w ramach śledztwa po ataku na żydowski sklep na paryskim przedmieściu. Według prokuratora, niektórzy członkowie grupy zamierzali udać się do Syrii, by przyłączyć się do walki przeciwko reżimowi Baszara al-Assada. 
