# ORIG TITLE    Zakaz adopcji rosyjskich dzieci przez Amerykanów . 
# ORIG CONTENT  Władimir Putin podpisał tak zwaną ustawę Dimy Jakowlewa. Zakazuje ona od 1 stycznia amerykańskim małżeństwom adopcji rosyjskich dzieci. Jest to reakcja władz Rosji na amerykańską ustawę zwaną Magnitsky Act, przyjętą w Waszyngtonie 14 grudnia. Magnitsky Act zakazuje między innymi wstępu na terytorium USA osobom uznanym za odpowiedzialne za śmierć w 2009 roku Siergieja Magnickiego, słynnego adwokata specjalizującego się w walce z korupcją. Rosyjska riposta rozpoczęła się na początku tygodnia. Duma przyjęła wtedy ustawę Dimy Jakowlewa zdecydowaną większością głosów. Nosi ona imię 18-miesięcznego rosyjskiego chłopca zmarłego w USA. Jego przybrany ojciec zostawił go w samochodzie na słońcu. Ustawa Dumy wywołuje jednak żywe protesty w Rosji. Manifestanci w Moskwie sprzeciwiali się ratyfikacji dokumentu po głosowaniu w parlamencie. Na jednym z transparentów możemy przeczytać: Walczcie przeciwko korupcji a nie przeciwko naszym dzieciom. W ubiegłym roku obywatele Stanów Zjednoczonych adoptowali prawie tysiąc rosyjskich dzieci. 
