# ORIG TITLE    Była żona Marca Dutroux wyjdzie z więzienia . 
# ORIG CONTENT  Belgijski sąd kasacyjny zniósł we wtorek po południu ostatnie przeszkody uniemożliwiające dotąd zwolnienie z więzienia Michelle Martin, byłej żony i wspólniczki zabójcy i pedofila Marca Dutroux.   Najwyższa instancja sądowa królestwa Belgii odrzuciła odwołania od tej decyzji, złożone przez rodziny młodych ofiar Marca Dutroux i Michelle Martin, a także przez prokuratora miasta Mons Claude’a Michaux. W odwołaniach tych domagano się anulowania wcześniejszego orzeczenia sądu w Mons decydującego o warunkowych zwolnieniach z więzienia. Sąd ten zezwolił, by Michelle Martin, która odsiedziała jedną trzecią 30-letniego wyroku więzienia, opuściła więzienie i zamieszkała w jednym z belgijskich klasztorów. 
