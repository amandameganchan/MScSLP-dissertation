# ORIG TITLE    Cypr: nowy plan ratunkowy wciąż poszukiwany . 
# ORIG CONTENT  Rząd Cypru musiał zrezygnować z jednorazowego opodatkowania depozytów bankowych. Po ogłoszeniu tego sposobu na kryzys w kraju nastała atmosfera niemal rewolucyjna. Pod jej wpływem rząd w Nikozji wycofał się z tego planu i gorączkowo poszukuje planu B czyli innej metody zdobycia kilku miliardów euro potrzebnych do wsparcia gospodarki. Mówi wiceprzewodniczący Partii Demokratycznej: . “Pracujemy bardzo intensywnie, by osiągnąć nasz cel, jakim jest uratowanie naszej gospodarki i naszego kraju. Myślę, że partie polityczne wykażą się niezbędnym do tego poczuciem odpowiedzialności.” . Szef Partii Europejskiej dodaje: . “Według mojego oszacowania znajdziemy, nie jutro ale wkrótce, potrzebną nam sumę 5,8 miliardów.” . Potrzeby mogą być większe. Cypr musi sam znaleźć 7 miliardów euro na łączną sumę 17 miliardów potrzebnych do uratowania jego gospodarki. Po odrzuceniu we wtorek przez parlament pierwszego projektu planu ratunkowego władze kraju muszą znaleźć wiarygodny plan B. Bruksela chce przekonać Nikozję, by ta zablokowała zdeponowane w cypryjskich bankach kapitały. W przeciwnym razie bankom tym grozi upadłość. Cypr będzie również musiał przygotować połączenie dwóch najważniejszych banków wyspy. Jeśli nie powstanie solidny plan ratunkowy krajowi grozi wyjście ze strefy euro. 
