# ORIG TITLE    Rosja: drakońskie kary dla manifestantów . 
# ORIG CONTENT  Nawet 7000 euro kary za udział w protestach- izba wyższa rosyjskiego parlamentu przegłosowała kontrowersyjną ustawę, wprowadzającą drakońskie kary finansowe dla osób biorących udział w manifestacjach.   W odpowiedzi, opozycyjna partia Jabłoko, zorganizowała przed siedzibą Rady Federacji pikietę. Ich zdaniem, nowe przepisy zablokują wszelkie formy wyrażania sprzeciwu społecznego.   “Myślę ze władze piszą na siebie wyrok. Jeśli protestanci nie będą mogli wyrażać swojego sprzeciwu w pokojowy i legalny sposób, to znajdą inne metody, które nie będą już pokojowe” – mówił Siergiej Mitrochin, szef opozycyjnej partii Jabłoko.   Nowa ustawę poparło 132 senatorów. Politycy tłumaczyli, że zrobili to w trosce o obywateli, tak by zwiększyć ich bezpieczeństwo. Aby nowe prawo weszło w życie,  dokument musi jeszcze podpisać prezydent Władimir Putin.     “To nie są prohibicyjne przepisy. Nikt przecież nie zakazuje organizowania spotkań, wiec wszyscy mogą otwarcie wyrażać swoje opinie. Po prostu bezpieczeństwo społeczne nie powinno być naruszane. Nie powinno być żadnego zagrożenia dla życia i zdrowia ludzi” – tłumaczyła Valentina Matvijenko, Przewodnicząca Rady Federacji Zgromadzenia Federalnego.   Te argumenty nie trafiają do członków opozycji. Ci uważają, że to zamach na demokrację, bo nowe zapisy uderzają bezpośrednio w artykuł 31 Konstytucji Federacji Rosyjskiej. Ten, gwarantuje obywatelom prawo do zgromadzeń i pokojowych manifestacji.     Zdania mieszkańców Moskwy są jednak w tej kwestii podzielone.   “Myślę, że porządek musi być i wszyscy powinni ponosić odpowiedzialność za to, co robią” – mówi z przekonaniem jeden z mieszkańców. “Z jednej strony to jest słuszne, z drugiej myślę, że to krok za daleko. Te kary są zbyt wysokie. jeśli weźmie się średnie zarobki uczestnika takich protestów, to nie stać ich będzie na to, by brać udział w manifestacjach. Dlatego rozumiem ich rozżalenie” – dodaje inny moskwiczanin.   Nowe prawo przyjęto kilka miesięcy po tym, jak przez stolicę kraju przetoczyła się fala protestów przeciw Władimirowi Putinowi.     . 
