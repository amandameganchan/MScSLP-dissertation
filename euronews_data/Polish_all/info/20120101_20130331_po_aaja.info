# ORIG TITLE    Rekordowe bezrobocie w strefie euro . 
# ORIG CONTENT  Bezrobocie w krajach strefy euro jest najwyższe od piętnastu lat. 17 milionów mieszkańców tych państw nie może znaleźć zatrudnienia, a prognozy ekonomistów wskazują, że kolejki w urzędach pracy jeszcze się wydłużą w tym roku.   Programy oszczędnościowe, jakie wdrażają w życie rządy eurolandu spotykają się z negatywną reakcją rynków, bo powodują spadek konsumpcji i niewielki wzrost w innych obszarach.   Ponad 10-procentowe bezrobocie kryje w sobie sięgające 21,6% bezrobocie wśród młodych.  Najgorzej pod tym względem wypada Hiszpania.   Tam też spodziewane są gorące protesty młodych, organizowane przez ruch “oburzonych“ czy amerykańskie ruchy “okupacyjne”.    “My, głównie młodzi ludzie, jesteśmy tu, bo nie mamy przed sobą przyszłości po skończeniu studiów. To bardzo smutne i dlatego wychodzimy na ulice” – mówi należący do “oburzonych” Marco.   Brak perspektyw na znalezienie pracy sprawił, że młodzi wyspecjalizowali się w uczestniczeniu w protestach. Swoje siły mobilizują za pomocą telefonów komórkowych i internetowych serwisow społecznościowych. Wydaje się, że władze mogą im zapewnić jedynie prawo do protestów. 
