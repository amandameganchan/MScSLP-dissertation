# ORIG TITLE    Izrael: strajk głodowy palestyńskich więźniów . 
# ORIG CONTENT  Ponad 1600 Palestyńczyków uwięzionych w Izraelu prowadzi strajk głodowy. Inaczej mówiąc, głoduje co trzeci palestyński więzień. Ta sytuacja może spowodować powrót napięcia na Bliskim Wschodzie.    Thaer Halahleh głoduje już od 74 dni i nie można przewidzieć konsekwencji tego strajku.   “Jego lekarz powiedział mu, że grozi mu wielkie niebezpieczeństwo i że może umrzeć w każdej chwili. Niepokojące jest to, że on powiedział lekarzowi, iż nie chce być ratowany, gdy straci przytomność. On nie zgadza się na reanimację” – mówi przedstawicielka organizacji Lekarze na rzecz Praw Człowieka – Izrael.   Na Zachodnim Brzegu Jordanu zdarza się coraz więcej starć między młodymi Palestyńczykami a izraelskimi siłami bezpieczeństwa. Izrael stara się znaleźć rozwiązanie, korzystając z pomocy organizacji międzynarodowych.   “Nie lekceważymy tej sytuacji. Musimy szybko znaleźć rozwiązanie. Zostały nawiązane kontakty między władzami a reprezentantami więźniów” – powiedział nam rzecznik izraelskiego Ministerstwa Spraw Zagranicznych.   Rodzina Thaera Halahleha jest bardzo zaniepokojona. Jego bliscy obawiają się, że więzień umrze w najbliższych godzinach.   Uczestnicy strajku głodowego domagają się zniesienia izolacji w więzieniu. Protestują również przeciwko umieszczaniu ludzi w więzieniu na podstawie decyzji administracyjnych. Władze mogą w ten sposób przetrzymywać przez dłuższy czas podejrzanych bez aktu oskarżenia i bez wyroku sadu.   . 
