# ORIG TITLE    Wielotysięczny protest na placu Tahrir . 
# ORIG CONTENT  Plac Tahrir znów stał się najważniejszym miejscem w Egipcie. Dziesiątki tysięcy ludzi zebrały się tam, by wezwać generałów do jak najszybszego oddania władzy.   Protestujący obawiają się, że wojsko będzie chciało pozostać u władzy nawet po czerwcowych wyborach prezydenckich. Jako pretekst może wykorzystać przeciągające się prace nad nową konstytucją.   “Jesteśmy tu razem, bo żądamy końca wojskowej dyktatury. Wszyscy czujemy, że od czasu rewolucji nic się nie zmieniło. Wciąż jesteśmy uciskani i wyzyskiwani” – mówi jeden z manifestantów.   Uczestnicy wiecu na placu Tahrir w większości cieszą się z decyzji władz, które nie dopuściły do startu w wyborach prezydenckich członków ekipy prezydenta Hosniego Mubaraka. Wśród nich był kontrowersyjny były szef wywiadu Omar Suleiman.   “Rewolucja wciąż trwa”, mówią protestujący, “będzie trwać dopóki nie osiągniemy naszych celów”.   Islamiści, którzy mają większość w obu izbach parlamentu, ignorowali wcześniejsze protesty. Tym razem przybyli na wiec.   Zdaniem analityków to znak, że ich cierpliwość wobec rządzących Egiptem wojskowych także się kończy. 
