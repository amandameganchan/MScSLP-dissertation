# ORIG TITLE    Japoński protest wobec chińskich okrętów w pobliżu wysp Senkaku/Diaoyu . 
# ORIG CONTENT  Japonia złożyła oficjalny protest po tym, gdy trzy chińskie okręty wpłynęły na wody terotorialne wysp Senkaku, które według Tokio należą do terytorium Japonii. Chińskie władze wobec archipelagu używają nazwy Diaoyu i twierdzą, że te wyspy należą do nich od czasów średniowiecza. Właścicielem wysp do niedawna była japońska rodzina, która odsprzedała je japońskiemu rządowi. Konflikt wokół wysp powoduje, że napięte stosunki między obu krajami uległy jeszcze pogorszeniu. O przekazaniu Chinom noty dyplomatycznej, poinformował szef japońskiego gabinetu politycznego. “Poprzez najwyższe kanały dyplomatyczne zdecydowanie ostrzegliśmy Chiny, by kontrolowały jednostki swojej straży przybrzeżnej i natychmiast opuściły nasze terytorium”, powiedział Osamu Fujimura. W sobotę w Tokio kilkaset osób protestowało przeciw Chinom, określając je jako “brutalny kraj”. Choć rozszerzenie konfliktu na pełną skalę jest mało prawdopodobne, w obu krajach armie przygotowują się do ewentualnej interwencji wojskowej. 
