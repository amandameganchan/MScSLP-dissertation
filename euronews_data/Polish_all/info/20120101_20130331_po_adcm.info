# ORIG TITLE    Protesty i gorycz: Grecy o kolejnym planie cięć budżetowych . 
# ORIG CONTENT  Spalone lub zdemolowane sklepy. Ateny noszą jeszcze ślady wieczornych rozruchów w pobliżu siedziby parlamentu. Uczestniczyło w nich ponad 70.000 osób. Wszystkich protestujących zjednoczyła wspólna niechęć do nowego pakietu oszczędnościowego, nad którym głosował parlament. Mimo presji ulicy deputowani zaakceptowali rządowy plan niewielką większością głosów. Za dalszymi oszczędnościami głosowało 153 deputowanych. Według greckich wierzycieli, plan ten jest niezbędny, by uratować kraj przed bankructwem. Inaczej widzą to Grecy, z którymi rozmawialiśmy w Atenach: . “Wszyscy politycy myślą tylko o sobie. Dlaczego nie obniżyć raczej ich poborów? To oni powinni oszczędzać, mniej wydawać i mieć mniej świadczeń socjalnych. Przecież tak postąpiono z nami emerytami. To jest hańba.” . O napięciach politycznych świadczyć może fakt, że siedmioro deputowanych z koalicji rządowej zostało usuniętych ze swoich grup parlamentarnych, bo nie głosowali za ustawą. Po 48 godzinach strajku generalnego, komunikacja miejska była we czwartek w dużej mierze sparaliżowana. “Trzeba wziąć pod uwagę liczne problemy systemowe, na szerszą niż europejska skalę. Grecja odpowiada za swoją pozycję słabego ogniwa Europy, ale myślę, że problemy należy rozwiązywać na szczeblu europejskim.” . Jakie będą kolejne akty greckiego dramatu? W niedzielę głosowanie nad budżetem, a następnego dnia decydujące spotkanie ministrów finansów strefy euro w Brukseli. Tam może być podjęta decyzja o odblokowaniu nowej transzy pomocy w wysokości 31,5 miliardów euro. Te pieniądze pozwoliłyby Grecji uniknąć w połowie listopada stanu niewypłacalnosci. 
