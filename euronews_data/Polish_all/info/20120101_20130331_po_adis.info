# ORIG TITLE    Los Angeles: sukces akcji skupu broni palnej . 
# ORIG CONTENT  Niemal dwie godziny czekania w kolejkach – tak wyglądała w Los Angeles zorganizowana przez władze miejskie akcja dobrowolnego oddawania broni palnej w zamian za kupony. Za pistolet lub strzelbę można było dostać 100 dolarów. Dwa razy więcej otrzymywały osoby, które oddały policji broń automatyczną. Mer drugiego co do wielkości amerykańskiego miasta, demokrata Antonio Villaraigosa liczy sukces akcji na dłuższą metę: . “Mam nadzieję, że dzięki tej akcji uda się przejść od debaty federalnej do reformy pozwalającej na uchwalenie rozsądnych ustaw o broni nie łamiących drugiej poprawki do konstytucji”. Tym razem doroczny skup broni palnej został przyśpieszony w następstwie strzelaniny w Newtown w stanie Connecticut. 14 grudnia uzbrojony po zęby szaleniec zastrzelił 26 osób, w tym 20 dzieci. Ta tragedia wstrząsnęła Ameryką, spowodowała wznowienie debaty na temat broni palnej i liczne inicjatywy mające na celu ograniczenie prawa do jej posiadania . Prezydent Obama wezwał Kongres, by przyjął ustawę zakazującą broni automatycznej i magazynków o dużej pojemności. Jednakże National Rifle Association (NRA), organizacja zrzeszająca zwolenników dostępu do broni palnej, nie zamierza popierać tej inicjatywy. Każdego roku w Stanach Zjednoczonych 31 tysięcy ludzi ginie w wyniku postrzelenia z broni palnej. 
