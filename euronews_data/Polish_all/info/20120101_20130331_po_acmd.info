# ORIG TITLE    Marihuana negatywnie wpływa na inteligencję młodych ludzi . 
# ORIG CONTENT  Regularne palenie marihuany przez osoby nieletnie może obniżyć ich potencjał intelektualny w wieku dorosłym. Do takiego wniosku doszli autorzy raportu opublikowanego w poniedziałek przez jedno z amerykańskich pism naukowych. Zbadano 1000 Nowozelandczyków, a ich obserwacja trwała 40 lat. Następnie porównano iloraz inteligencji tych, którzy palili marihuanę w wieku 13 lat i tych, którzy nie mieli kontaktu z narkotykiem. W wieku 38 lat średnia różnica ilorazu inteligencji między tymi grupami wynosiła 8 punktów – na korzyść oczywiście niepalących trawki. Mówi jeden z autorów raportu: . “Mózg nastolatków jest szczególnie wrażliwy na negatywne działanie substancji zawartych w marihuanie. Iloraz inteligencji jest bardzo ważny we wszystkich dziedzinach życia. Od niego zależą sukcesy w szkole, na rynku pracy, a także zdrowie”. U palaczy marihuany, którzy zaczęli ją palić dopiero w wieku dorosłym, nie stwierdzono znacznego odchylenia poziomu inteligencji w porównaniu z innymi. Zwolennicy liberalizacji sprzedaży marihuany starają się bagatelizować rezultaty raportu: . “Przy odrobinie szczęścia opinia, że marihuana może być niebezpieczna dla młodych, jeśli palą jej za dużo, nie przekształci się w sugestie, że marihuana niszczy mózg wszystkich palaczy”. Poza spadkiem potencjału intelektualnego raport sugeruje również, że palacze marihuany mają więcej trudności z zapamiętywaniem, z koncentracją i że ogólnie rzecz biorąc są mniej bystrzy. 
