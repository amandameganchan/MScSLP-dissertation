# ORIG TITLE    Rosyjsko-amerykańska wojna adopcyjna . 
# ORIG CONTENT  Kolejny etap rosyjsko-amerykańskiego sporu o adopcje. Według rosyjskiej telewizji ten młody człowiek pochodzenia rosyjskiego musiał uciec od amerykańskiej rodziny z Pensylwanii i wrócić do swojej babci. Mówi, że był ofiarą złego traktowania przez przybraną matkę. Aleksandr Abnosow ma 18 lat. Twierdzi, że wyrzucono go z domu w USA, w którym żył od wieku dwunastu lat. “Moja przybrana matka nie chciała, żebym odpoczywał. Kiedy siedziałem spokojnie w jadalni, nic nie mówiłem i nic nie robiłem, ona zawsze znajdowała okazję, żeby na mnie krzyczeć, nawet bez powodu”. Amerykańska przybrana matka odrzuca oskarżenie o wyrzucenie Aleksandra z domu i mówi, że to on sam opuścił ten dom. Ta bardzo w Rosji głośna sprawa zdarzyła się w kontekście podjętej w grudniu decyzji Moskwy o zakazie adopcji rosyjskich dzieci przez Amerykanów. Zakaz ten miał być ripostą na tak zwaną “listę Magnitskiego”, czyli amerykańską ustawę nakładającą sankcje na obywateli Rosji zamieszanych w śmierć w więzieniu w 2009 roku adwokata Siergieja Magnitskiego. 
