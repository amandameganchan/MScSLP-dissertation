# ORIG TITLE    Prąd wrócił do indyjskich miast . 
# ORIG CONTENT    Władze Indii zapowiadają gruntowną przebudowę  przestarzałej infrastruktury energetycznej w kraju. W ciągu ostatnich dwóch dni doszło tam do największej awarii energetycznej w historii, bez prądu musiało sobie radzić ponad 600 milionów osób.   Zarząd głównego operatora sieci energetycznej poinformował, że prąd płynie już do mieszkańców północnych i wschodnich regionów.   Bez energii elektrycznej musieli radzić sobie mieszkańcy takich miast jak New Delhi czy Kalkuty. Setki górników były uwięzione pod ziemią, ponieważ przestały działać windy.   Krótkotrwale przerwy w dostawach prądu są w Indiach codziennością.    “Ludzie są wciąż źli z powodu wczorajszej awarii. Przynajmniej koleje sobie z tym jakoś radziły i większość pociągów odjeżdżała o czasie” – mówi jeden z pasażerów państwowych kolei.   Awaria sieci energetycznej była niezwykle uciążliwa dla milionów osób w wielkich miastach. Znacznie liczniejsza rzesza mieszkańców prowincji, gdzie linie wysokiego napięcia nie docierają, nawet nie zauważyła wydarzeń, jakimi kraj żył przez ostatnie dni. 
