# ORIG TITLE    Rosja: rewizje w mieszkaniach opozycjonistów . 
# ORIG CONTENT  Rosyjska policja dokonała w poniedziałek rewizji w mieszkaniach liderów opozycji w Moskwie. Operację przeprowadzono oficjalnie w ramach śledztwa, toczącego się w sprawie zajść, jakie miały miejsce w Moskwie 6 maja.   Według opozycji, to kolejna próba jej zastraszania w przeddzień planowanego na wtorek kolejnego wystąpienia przeciwko prezydentowi Putinowi.   “Robią to nie tylko z powodu jutrzejszej manifestacji, ale także dla próby “uspokojenia” inicjatyw opozycji. Chcą zniechęcić protestujących zatrzymując i przeszukując najbardziej znanych jej liderów. Trudno przewidzieć, co będzie dalej” - twierdzi adwokat Aleksieja Nawalnego, słynnego rosyjskiego blogera zwalczającego korupcję, którego mieszkanie także zostało przeszukane.   Objęci śledztwem liderzy opozycji mają obowiązek stawienia się we wtorek w urzędach śledczych w celu przesłuchań.   Coraz częściej wznoszą się w Rosji głosy oskarżające władze na Kremlu o stosowanie metod autorytarnych. Ostatnim ich przykładem jest uchwalona kilka dni temu ustawa o manifestacjach, przewidująca karę wysokiej grzywny dla organizatorów nielegalnych demonstracji.           . 
