# ORIG TITLE    W samo południe – skok na bank! . 
# ORIG CONTENT  Skok na bank w samo południe? Na Cyprze wyrażenie to nabierze nowego znaczenia, bo właśnie w czwartek o 12 placówki bankowe zostaną otwarte, po niemal dwutygodniowej przerwie. W ciągu sześciu godzin klienci będą mogli prawie korzystać ze swoich pieniędzy. Prawie, bo wypłaty zostały ograniczone do trzystu euro dziennie, a zagraniczne przelewy pieniędzy – do pięciu tysięcy euro miesięcznie. Osoby opuszczające Cypr będą mogły wywieźć ze sobą nie więcej niż tysiąc euro. Rząd tłumaczy, że wszystkie te ograniczenia mają zapobiec nagłemu odpływowi pieniędzy z cypryjskich banków. Odpływowi, który grozi w wyniku decyzji tego samego rządu o opodatkowaniu depozytów bankowych. Cypryjskie władze tłumaczą, że bez tego warunku nie byłoby możliwe uzyskanie 10 miliardów euro pomocy, bez której Cyprowi groziłoby bankructwo. 
