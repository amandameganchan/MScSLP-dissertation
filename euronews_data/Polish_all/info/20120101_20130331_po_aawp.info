# ORIG TITLE    Syria: władze organizują wybory, opozycja wzywa do bojkotu . 
# ORIG CONTENT  Władze syryjskie określają te wybory jako “wyzwanie rzucone wojnie terrorystycznej”. Opozycja mówi o “absurdalnym” charakterze głosowania i wzywa do bojkotu wyborów. Jednak w ten poniedziałek w Syrii odbywają się wybory do parlamentu. I odbywają się one w kontekście trwającego od 14 miesięcy krwawego wewnętrznego konfliktu. Według Organizacji Narodów Zjednoczonych i syryjskiego Obserwatorium Praw Człowieka, zginęło w nim już od 9 do 11 tysięcy osób i dziesiątki tysięcy Syryjczyków zostały uwięzione lub zmuszone do emigracji. Wyborcy udający się mimo wszystko do urn powiedzieli nam: . “Po tym wszystkim, co przeżyliśmy, głosowanie jest naszym obowiązkiem, by wyrazić nasz punkt widzenia. W przeciwnym razie oznaczałoby to wyzbycie się naszych praw.” . “Wszyscy powinni głosować. Musimy wybrać tych, których chcemy wysłać do parlamentu, by mogli reprezentować nas wobec rządu.” . W tym skomplikowanym kontekście ONZ-owscy obserwatorzy starają się mimo wszystko wykonywać swoją misję. Mimo zawartego przed miesiącem zawieszenia broni, walki w Syrii nie ustają.   “Nasi obserwatorzy kontynuują swoją pracę polegającą na kontrolowaniu przestrzegania zawieszenia broni” – mówi rzecznik prasowy kontyngentu ONZ.   Jednakże w miastach popierających rebeliantów, jak na przykład w Hamie i Idlibie, mieszkańcy grzebiący zabitych nie mają żadnego złudzenia co do reformatorskich zamierzeń prezydenta Baszara al-Assada. I określają oni wybory jako “maskaradę”. 
