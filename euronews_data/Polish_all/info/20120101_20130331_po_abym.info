# ORIG TITLE    USA: strzelanina w kinie, nie żyje 12 osób . 
# ORIG CONTENT  Makabryczny finał premiery filmu “Batman” w Denver, w USA. W trakcie seansu w jednym z kin, napastnik w masce gazowej najpierw rozpylił gaz a potem otworzył ogień w kierunku widowni. Według relacji świadków, strzelał na oślep.   Pierwsze informacje mówiły nawet o 14 zabitych i 50 rannych. Potem policja zweryfikowała te dane. Tragiczny bilans – 12 osób zabitych i 38 rannych. Napastnik został aresztowany. Funkcjonariusze sprawdzają teraz czy działał sam, bo świadkowie nie są co to tego zgodni.   Policja bada też motywy jego działania.    Centrum handlowe, w którym mieści się kino, zostało ewakuowane i odgrodzone. Budynek w poszukiwaniu ładunków wybuchowych przeszukują saperzy.   Ranni trafili do trzech szpitali w okolicy. 
