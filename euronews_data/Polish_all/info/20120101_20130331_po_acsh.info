# ORIG TITLE    Karykatury Mahometa: Francuzi w krajach arabskich czują się zagrożeni . 
# ORIG CONTENT  Francuskie placówki dyplomatyczne w krajach muzułmańskich są pilnie strzeżone. Po czwartkowych demonstracjach antyfrancuskich władze Francji radzą obywatelom tego kraju mieszkającym w krajach objętych protestami, by nie opuszczali swoich domów.   Przyczyną tego ostrzeżenia są oczywiści karykatury Mahometa zamieszczone w środę w satyrycznym tygodniku Charlie Hebdo. Pismo to słynie we Francji ze swojego prowokacyjnego i obrazoburczego humoru.   Zaniepokojeni są na przykład Francuzi mieszkający w Tunezji. Oto jak jedna z nich zwraca się za pośrednictwem kamer do redaktora naczelnego Charlie Hebdo:   “Żałosny idioto, przykro mi, ale jesteś żałosnym idiotą, ty siedzisz sobie spokojnie u siebie w Paryżu, nic ci nie grozi. Ale my jesteśmy w Tunezji. Wszyscy Francuzi, którzy żyją w krajach muzułmańskich, czują się zagrożeni, czują się na celowniku”.   Paryż nakazał w piątek, tradycyjny dzień modlitw muzułmanów, zamknięcie ambasad, konsulatów i szkół francuskich w dwudziestu krajach.   W ciągu ostatnich dziesięciu dniu ponad trzydzieści osób zginęło podczas manifestacji przeciwko amerykańskiemu filmowi i francuskim karykaturom. 
