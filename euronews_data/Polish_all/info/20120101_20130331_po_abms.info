# ORIG TITLE    Ankara rozważa możliwość riposty po utracie samolotu . 
# ORIG CONTENT  W sobotę władze Turcji zastanawiały się nad możliwą ripostą wobec Syrii, która przyznała się do zestrzelenia dzień wcześniej tureckiego samolotu wojskowego typu F-4 Phantom. Wydarzenie to spowodowało wzrost napięcia między Ankarą a Damaszkiem i może skomplikować sytuację w całym regionie. Po powrocie ze szczytu w Rio premier Recep Tayyip Erdogan zorganizował natychmiast pilne posiedzenie kryzysowe. Samolot turecki wystartował ze swojej bazy w ramach misji zwiadowczej u wybrzeży Syrii. Prezydent Turcji Abdullah Gül przyznał, że pilot przez pomyłkę naruszył syryjską przestrzeń powietrzną. Maszyna została ostrzelana i spadła do morza w odległości około 10 kilometrów od wybrzeża. Obaj piloci prawdopodobnie żyją i są poszukiwani. Władze tureckie poinformowały, że czekają na pełne rezultaty śledztwa. Dopiero potem podejmą decyzję co do ewentualnej reakcji. 
