# ORIG TITLE    Klienci cypryjskich banków czekają na parlament . 
# ORIG CONTENT  Bankowa sytuacja na Cyprze pozostaje niejasna. Placówki i bankomaty zostały zamknięte w sobotę po decyzji rządu o obłożeniu cypryjskich oszczędności jednorazowym podatkiem. Teraz wszyscy czekają na ruch parlamentu, który od niedzieli zwleka z podjęciem decyzji. Niewykluczone, że warunki zaakceptowane przez rząd zostaną odrzucone przez posłów. “Wygląda na to, że ludzie i opozycja zaczęli mieć wpływ na sugerowaną propozycję i myślę, że tak będzie najlepiej”, cieszy się jeden z mieszkańców stolicy. Cypryjczycy protestowali zarówno przeciw rządowi, jak i przywódcom europejskim, bo nie chcą być zmuszani do płacenia za błędy polityków i sektora bankowego. Problem zadłużenia to pierwszy poważny sprawdzian dla niedawno wybranego premiera. Opodatkowanie pieniędzy w bankach miało przynieść rządowi dodatkowe 6 miliardów euro. Rozwój sytuacji na Cyprze pilnie obserwują inwestorzy ze strefy euro, która wchodzi w kolejny etap kryzysu zadłużenia. 
