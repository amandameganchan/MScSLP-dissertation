# ORIG TITLE    Strzelanina w Montrealu w obecności nowej premier Quebecu – jedna ofiara śmiertelna . 
# ORIG CONTENT  Jedna osoba zabita i jeden ranny – w taki sposób skończył się poważny incydent, który miał miejsce w Montrealu przy wejściu do budynku, w którym przemawiała nowo wybrana premier Quebecu Pauline Marois.   Sprawca strzelaniny, ubrany w szlafrok i kominiarkę, krzyczał w chwili aresztowania: “Anglicy przybyli, zapłacicie za to.” W chwili aresztowania ten sześćdziesięcioletni mężczyzna próbował również strzelać na tyłach budynku.   Incydent miał miejsce około północy w sali koncertowej Metropolis w Montrealu. Pauline Marois wygłaszała w tym momencie przemówienie po swoim zwycięstwie w wyborach do parlamentu kanadyjskiej prowincji Quebec. Ochroniarze nagle ewakuowali panią Marois. Nikt na miejscu nie zrozumiał od razu, co się dzieje, bo nie było tam słychać strzałów.   Powyborczy wiec został wznowiony po kilku chwilach.   Pauline Marois przewodzi formacji politycznej o nazwie Partia Quebecu. Celem tej partii jest niepodległość tej prowincji od Kanady. Pani Marois została pierwszą kobietą sprawującą funkcję szefa rządu Quebecu.   Jej rywal Jean Charest odchodzi po trzech kadencjach na stanowisku premiera. W tym okresie pojawiały się podejrzenia o korupcję. Do upadku Charesta przyczyniły się również wiosenne protesty studentów. 
