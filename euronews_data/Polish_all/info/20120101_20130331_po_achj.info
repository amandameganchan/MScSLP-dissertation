# ORIG TITLE    Co najmniej 9 ofiar rozruchów w Afryce Południowej . 
# ORIG CONTENT  Od ostatniego weekendu trwa seria aktów przemocy wokół jednej z kopalni w Afryce Południowej. Zginęło co najmniej dziewięć osób, w tym pięciu robotników, dwóch ochroniarzy i dwóch policjantów. Ci ostatni zostali pobici przez manifestantów. Od wtorku na miejscu pojawiły się dodatkowe oddziały policji. Powodem tego nagłego wzrostu napięcia jest najprawdopodobniej rywalizacja między dwoma związkami zawodowymi. Pierwszy z nich to potężny i istniejący od dawna Narodowy Związek Zawodowy Górników (MUN). Drugi powstał znacznie później i nosi nazwę Unii Stowarzyszeń Górników i Budowlanych (AMCU). Przedstawiciele dyrekcji kopalni zastanawiają się, kto może być odpowiedzialny za akty przemocy. Mówi Barnard Mokwena, wiceprezes firmy eksploatującej kopalnię: . “Nie wiemy tak naprawdę, kim są ci ludzie. Nie znamy ich nazwisk. W zasadzie nie są oni reprezentantami pracowników. Z tego co wiemy, to są powstałe tu niedawno nieformalne bandy”. Rozruchy i starcia rozpoczęły się w piątek w kopalni platyny Marikana, położonej w odległości około stu kilometrów na północny zachód od Johannesburga. Już w styczniu tego roku trzy osoby zostały zabite podczas podobnych starć w innej kopalni platyny. Została ona wtedy zamknięta na kilka tygodni. Już wtedy krążyły pogłoski na temat walki o wpływy między dwoma związkami zawodowymi. 
