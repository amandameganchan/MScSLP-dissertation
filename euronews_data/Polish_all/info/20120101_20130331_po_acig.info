# ORIG TITLE    Obóz karny dla Pussy Riot za “modlitwę punkową” . 
# ORIG CONTENT  Półtora roku w obozie karnym spędzą trzy członkinie rosyjskiego zespołu punkowego Pussy Riot. Zostały one oskarżone o chuligaństwo na podłożu nienawiści religijnej. Grupa w lutym wdarła się do głównej katedry prawosławnej w Moskwie, gdzie wykonała anty-rządową piosenkę, nazwaną “modlitwą punkową”. Artystki w ten sposób zaprotestowały przeciw wspieraniu rosyjskich władz przez cerkiew. Za popełniony czyn piosenkarkom groziło do siedmiu lat więzienia. Ostatecznie sąd skazał je na dwa lata, zaliczając na poczet kary czas, spędzony przez nie w areszcie. Prawnik grupy domagał się uniewinnienia swoich klientek. Na razie nie poinformował, czy złoży apelację od wyroku. W trakcie procesu przed budynkiem sądu zgromadzili się zarówno zwolennicy, jak i przeciwnicy piosenkarek. Siły bezpieczeństwa zatrzymały kilku działaczy opozycyjnych, w tym Garrija Kasparowa. Swoje poparcie dla grupy z zagranicy przesłali między innymi piosenkarze Sting, Paul McCartney i Madonna. 
