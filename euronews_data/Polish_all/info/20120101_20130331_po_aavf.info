# ORIG TITLE    Barack Obama z wizytą w Afganistanie . 
# ORIG CONTENT  Prezydent Stanów Zjednoczonych Barack Obama udał się we wtorek z niezapowiedzianą wizytą do Afganistanu. Zbiegła się ona z pierwszą rocznicą zabicia w Pakistanie szefa Al-Kaidy Osamy bin Ladena przez amerykańskie siły specjalne.   Wizyta była okazją do podpisania wraz z prezydentem Afganistanu Hamidem Karzajem umowy o partnerstwie strategicznym.    Przemawiając w amerykańskiej bazie wojskowej w Bagram, Barack Obama powiedział :   “Wiem, że wielu Amerykanów jest zmęczonych wojną. Nie będę narażał żadnego z amerykańskich obywateli na niebezpieczeństwo nawet o jeden dzień dłużej niż to będzie absolutnie niezbędne dla naszego bezpieczeństwa narodowego. Musimy jednak dokończyć pracę, którą rozpoczęliśmy w Afganistanie i zakończyć ten konflikt w sposób odpowiedzialny”.   Po niemal 10 latach konfliktu, nadal znakomita większość spośród żołnierzy biorących udział w misji bojowej NATO w Afganistanie to Amerykanie.   W opinii amerykańskiego społeczeństwa, zabicie Osamy bin Ladena było jedynym sukcesem Baracka Obamy w walce z terroryzmem. 
