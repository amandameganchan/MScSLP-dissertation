# ORIG TITLE    Isaac zagrozi Republikanom? . 
# ORIG CONTENT  Burza tropikalna Isaac nabiera siły, w piątek jej epicentrum ma przesunąć się nad Haiti i Dominikanę. Według ostatnich wskazań, wiatr wieje tam z prędkością 75 km/h. Amerykańskie Narodowe Centrum Huraganów, ostrzegło przed intensywnymi opadami deszczu, lokalnie może spaść nawet 50 litów wody na metr kwadratowy. Oznacza to, śmiertelne niebezpieczeństwo dla mieszkańców wyspy.    Premier Haiti, Laurent Lamothe,  zapewnił jednak, że władze robią wszystko, by ochronić swoich obywateli, część z nich już ewakuowano.   Na Haiti cały czas widoczne są skutki trzęsienia ziemi sprzed dwóch lat. Około 350 000 osób nadal koczuje w prowizorycznych namiotach. Huragan może oznaczać kolejną katastrofę, bo wykarczowano tu większość lasów, które mogłyby powstrzymać zejście lawin błotnych.   Według prognoz, Isaac nabierając siły, będzie przesuwał się od wschodu na zachód, w kierunku Zatoki Meksykańskiej. W poniedziałek ma uderzyć w zachodnie wybrzeże Florydy. Akurat wtedy, w mieście Tampa ma rozpocząć się konwencja wyborcza Partii Republikańskiej. Lokalne władze oświadczyły, że w ostateczności będzie trzeba ją odwołać lub przenieść na inny termin. 
