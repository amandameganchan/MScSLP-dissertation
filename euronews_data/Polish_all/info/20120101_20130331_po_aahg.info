# ORIG TITLE    Premier Turcji rozmawia z Iranem o programie nuklearnym . 
# ORIG CONTENT  Premier Turcji Tayyip Erdogan przybył do Teheranu, by rozmawiać o irańskim programie atomowym.   Stosunki tych państw są ostatnio napięte z powodu konfliktu w Syrii. Podczas gdy Erdogan wzywa prezydenta Baszara al-Assada do ustąpienia, Iran wspiera syryjski reżim, który krwawo rozprawia się z opozycją.   W trakcie dwudniowej wizyty premier Turcji będzie rozmawiać z duchowym przywódcą Iranu ajatollahem Alim Chameneim i prezydentem Mahmudem Ahmadineżadem.   Turcja zaproponowała, by następna runda rozmów na temat irańskiego programu atomowego odbyła się na jej terytorium. Władze w Ankarze popierają budowę elektrowni atomowych w Iranie argumentując, że prace nad wykorzystaniem energii nuklearnej mają tam całkowicie pokojowy wymiar.   Zachód jest przekonany, że Teheran stara się wyprodukować bombę atomową.   . 
