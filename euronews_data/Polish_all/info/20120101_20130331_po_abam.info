# ORIG TITLE    Hollande w USA. Najpierw spotkanie z Obamą, potem szczyt G8 . 
# ORIG CONTENT  Francois Hollande wylądował na ziemi amerykańskiej, gdzie weźmie udział w szczycie G8. To pierwsze spotkanie Baracka Obamy z nowym prezydentem Francji pozwoli ocenić, do jakiego stopnia będą oni sojusznikami. Zgadzają się co do tego, że oszczędności budżetowe nie wystarczą i że trzeba stymulować, nawet na kredyt, wzrost gospodarczy. Rozmawiali również o Grecji.   “Podzielamy przekonanie, że Grecja musi pozostać w strefie euro” – powiedział Hollande. – “Wszyscy muszą się do tego przyczynić. Grecy będą głosować jeszcze w czerwcu. To jest moje przesłanie dla ludu greckiego”.   W tym samym czasie, według greckich źródeł rządowych, Angela Merkel wezwała do zorganizowania w Grecji referendum w sprawie dalszej przynależności tego kraju do strefy euro.   Kanclerz Niemiec w dalszym ciągu nie zgadza się na pomysł napędzania gospodarek krajów Unii Europejskiej poprzez nowe wydatki.   . A oto komentarz naszego specjalnego wysłannika na szczyt G8 Stefana Grobe:   “Obama wie, że jego szanse na ponowny wybór zależą w dużej mierze od poprawy sytuacji gospodarczej. Dlatego będzie próbował nakłonic Europejczyków, by zapobiegli rozszerzeniu się kryzysu zadłużenia na Stany Zjednoczone i na resztę świata. Prezydent USA uważa, że Francois Hollande może być jego sojusznikiem w tych staraniach. Równocześnie musi uważać, by nie wbijać klina między Francję a Niemcy.” . 
