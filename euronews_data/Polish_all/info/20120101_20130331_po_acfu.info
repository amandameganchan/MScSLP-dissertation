# ORIG TITLE    Libia: nowe Zgromadzenie Narodowe przejmuje władzę . 
# ORIG CONTENT  Środa była historycznym dniem dla ludu libijskiego. Oficjalnie rozpoczęły się bowiem prace wybranego w lipcu Zgromadzenia Narodowego. Tysiące mieszkańców Trypolisu zgromadziły się na legendarnym Placu Męczenników, by uczcić pokojowe przejście od trwającej przez 40 lat dyktatury Kadafiego do władzy demokratycznej. Mówi jedna z uczestniczek manifestacji: . “To jest odwet za śmierć mojego syna, który został zabity w walce przeciwko Kadafiemu. Czuję się naprawdę szczęśliwa, choć straciłam najdroższego mi człowieka. Dałam Libii to co miałam najcenniejszego, mojego syna, i dziś jestem szczęśliwa, stoję na Placu Męczenników i pozdrawiam Libię”. Teraz Libijczycy oczekują na rezultaty pracy Zgromadzenia. Jego pierwszym zadaniem będzie zredagowanie nowej konstytucji. Inny mieszkaniec Trypolisu wyjaśnia nam: . “Kongres Narodowy musi uczynić wszystko, by zapewnić bezpieczeństwo obywateli. W szczególności musi zająć się rozbrojeniem grup bojowych, które nie są podporządkowane Ministerstwu Spraw Wewnętrznych lub Ministerstwu Obrony. Ale ogólnie rzecz biorąc patrzę w przyszłość z optymizmem”. Ceremonia przekazania władzy odbyła się w Trypolisie w obecności przedstawicieli społeczeństwa oraz działających w Libii misji dyplomatycznych, a także członków Tymczasowej Rady Narodowej i rządu. Po serii aktów przemocy w kilku regionach Libii w ostatnich dniach, tymczasowe władze podjęły wyjątkowe kroki dla wzmocnienia bezpieczeństwa. 
