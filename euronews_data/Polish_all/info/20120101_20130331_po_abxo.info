# ORIG TITLE    Dyplomatyczny pat w sprawie Syrii . 
# ORIG CONTENT  Spotkanie Kofiego Annana z Władimirem Putinem w sprawie sposobu rozwiązania konfliktu w Syrii nie przyniosło przełomu.  Rosja cały czas sprzeciwia się nałożeniu sankcji i blokuje rezolucje Rady Bezpieczeństwa ONZ.  Tłumacząc swoje stanowisko tym, że Assad nadal popierany jest przez znaczną część społeczeństwa.   Po fiasku rozmów, po raz kolejny, Narodowa Rada Syryjska, główne ciało zrzeszające opozycję, zaapelowała do ONZ o podjęcie zdecydowanych działań.     “Nigdy nie byliśmy za scenariuszem z  Libii, bo wiemy, że to rozwiązanie bardzo kosztowne. To jest przesłanie do tych krajów, zwłaszcza Rosji, która blokuje rezolucje w Radzie Bezpieczeństwa. Apelujemy o przyjęcie działań w trybie pilnym, na mocy rozdziału VII Karty Narodów Zjednoczonych . Naszym zdaniem, jeśli to możliwe trzeba uniknąć rozwiązania militarnego” – powiedziała Bassama Kodmani, rzeczniczka Narodowej rady Syryjskiej.   Rozdział VII określa jakie środki może zastosować Rada Bezpieczeństwa w przypadku zakłócenia i zagrożenia pokoju oraz aktu agresji. W takim wypadku, Rada Bezpieczeństwa ONZ może nałożyć sankcje ekonomiczne, dyplomatyczne oraz militarne. Dopuszcza też użycie siły.   Tymczasem w stolicy Syrii kolejny dzień trwają walki. Według opozycji, udało się powstańcom zestrzelić rządowy helikopter.     . 
