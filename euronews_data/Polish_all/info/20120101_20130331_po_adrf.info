# ORIG TITLE    Belgia: Marc Dutroux prosi o warunkowe zwolnienie . 
# ORIG CONTENT  Marc Dutroux, skazany na karę dożywotniego więzienia za porwanie, gwałt i zabójstwo sześciu dziewczynek, a także za zabójstwo czterech innych ofiar, chciałby odsiadywać resztę kary w domu pod nadzorem elektronicznym. Sąd belgijski wyda decyzję w tej sprawie 18 lutego. Jest jednak mało prawdopodobne, by przychylił się do prośby najsłynniejszego w historii Belgii pedofila – zabójcy.   Marc Dutroux otrzymał wyrok dożywotniego więzienia w czerwcu 2004 roku. Mówi Luk Delbrouck, adwokat brata jednej z ofiar:   “Myślę, że nie można go uwalniać. Uważam nawet, że ludzie tacy jak on nie powinni nigdy wyjść na wolność. I jeśli znamy jego czyny, jeśli znamy choć trochę jego sprawę, niemożliwe jest, by rząd Belgii uwolnił kogoś takiego”.   Sprawa zabójstw dokonanych przez Marca Dutroux przy współudziale jego żony spowodowała prawdziwy wstrząs w belgijskim społeczeństwie. Wiele ostrych reakcji wywołało warunkowe uwolnienie w sierpniu ubiegłego roku żony Dutroux, Michelle Martin. 
