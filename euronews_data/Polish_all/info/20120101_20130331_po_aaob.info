# ORIG TITLE    Trybunał w Strasburgu: Katyń to zbrodnia wojenna. Rodziny zabitych ofiarami “nieludzkiego traktowania” . 
# ORIG CONTENT  Europejski Trybunał Praw Człowieka wydał orzeczenie w sprawie grupy 15 obywateli Polski skarżących Rosję za nie przestrzeganie ich praw jako bliskich ofiar masakry katyńskiej. Sędziowie orzekli, że 10 osób z tej grupy doznało ze strony władz rosyjskich “nieludzkiego traktowania”. Objawiało się ono przez nie informowanie ich o losach bliskich zabitych w Katyniu. W orzeczeniu trybunału padło również określenie masakry katyńskiej jako zbrodni wojennej. W konsekwencji nie może ona ulec przedawnieniu. I tak trybunał stwierdził, ze pojęcie zbrodni wojennej jest w tym kontekście uzasadnione, ponieważ “obowiązek ludzkiego traktowania jeńców wojennych i zakaz ich zabijania były w jasny sposób częścią międzynarodowego prawa zwyczajowego, którego przestrzeganie było obowiązkiem władz radzieckich. Ta część orzeczenia została z satysfakcją przyjęta przez władze polskie. Po raz pierwszy międzynarodowy wymiar sprawiedliwości wydał orzeczenie na temat zbrodni katyńskiej, o którą Moskwa przez pół wieku oskarżała hitlerowskie Niemcy. 
