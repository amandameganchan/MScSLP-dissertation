# ORIG TITLE    Rzym: mini-szczyt ostatniej szansy przed szczytem ostatniej szansy . 
# ORIG CONTENT  Rzymscy manifestanci zastanawiają się, czy przywódcy najsilniejszych gospodarczo krajów strefy euro będą umieli grać zespołowo. W stolicy Włoch odbywa się w ten piątek mini-szczyt europejski. Mario Monti, François Hollande, Angela Merkel i Mariano Rajoy – ci prawdziwi – spotykają się w Rzymie, by znaleźć kompromis co do środków do walki z kryzysem euro. Ma to być ważny etap przed szczytem strefy euro planowanym na koniec miesiąca.   Szef rządu włoskiego przestrzegł w wywiadzie dla dziennika The Guardian, że “pozostaje już tylko tydzień na uratowanie strefy euro”.    Mocne słowa Mario Montiego są formą nacisku na Berlin, by ten zgodził się na wspólne rozliczanie zadłużenia krajów strefy euro, na bezpośrednią pomoc dla zagrożonych banków i na rozluźnienie polityki zaciskania pasa dla krajów, które już otrzymały pomoc finansową. W przeciwieństwie do Angeli Merkel, tę pozycję popiera szefowa Międzynarodowego Funduszu Walutowego Christine Lagarde.   Kanclerz Niemiec i jej polityka oszczędności w dalszym ciągu skupiają na sobie coraz ostrzejszą krytykę. Lewicowy magazyn brytyjski trochę nieelegancko porównał panią Merkel do Terminatora strefy euro. 
