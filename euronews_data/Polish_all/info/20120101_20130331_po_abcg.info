# ORIG TITLE    Marsz solidarności z ofiarami zamachu w Jemenie . 
# ORIG CONTENT    Setki Jemeńczyków wzięły udział w marszu przeciwko poniedziałkowemu zamachowi bombowemu, w którym zginęło co najmniej 90 żołnierzy.   Uczestnicy marszu solidaryzowali się z rodzinami zabitych i setkami innych żołnierzy, którzy zostali ranni. Wzywali także al-Kaidę do złożenia broni.   Tymczasem terroryści oznajmili, że będą ponawiać ataki, jeśli rząd Jemenu nie odstąpi od zwalczania ich organizacji.    “Potępiamy tę straszną zbrodnię i wzywamy prezydenta, by wyplenił z kraju sabotażystów z al-Kaidy” – mówi jedna z uczestniczek manifestacji.   Potężna eksplozja w pobliżu pałacu prezydenckiego spowodowała w poniedziałek prawdziwą rzeź jemeńskich żołnierzy, którzy przygotowywali się do corocznej parady z okazji Dnia Jedności Narodowej. Zamachowiec-samobójca przebrany w wojskowy mundur odpalił ładunki wśród szeregów żołnierzy.    Lekarze mówią o setkach sparaliżowanych do końca życia nastolatków.   Rada Bezpieczeństwa ONZ potępiła zamach, a rząd Stanów Zjednoczonych zapowiedział zwiększenie pomocy dla władz Jemenu w walce z terrorystami. Prezydent Jemenu zapowiedział kontynuowanie walki z nimi.  . 
