# ORIG TITLE    Ustawa rosyjskiej Dumy ułatwi kontrolę internetu . 
# ORIG CONTENT  Izba niższa rosyjskiego parlamentu przyjęła ustawę o internecie, która wprowadzi regulację działalności portali w zależności od ich zawartości. Ma powstać w tym celu federalny rejestr stron internetowych. Oficjalnym uzasadnieniem tej kontroli jest wola kontrolowania stron zawierających treści pornograficzne, związanych z pedofilią, lub zachęcających do konsumpcji narkotyków. Premier Miedwiediew mówi o obowiązku ochrony dzieci, który nie jest sprzeczny z wolnością sieci. Inni jednak obawiają się, że tą drogą wprowadzi się w Rosji cenzurę internetu. Livejournal, rosyjski portal publikujący blogi, uważa że nowa ustawa będzie zagrożeniem dla stron poświęconych informacji. Mówi Ilja Dronow, dyrektor Livejournal: . “Nie jest ważne, jaki przepis lub jakie kryteria będą uzasadnieniem umieszczenia jakiejś strony na indeksie. Ważne jest to, jak te czarne listy będą dokładnie sporządzane. Z technicznego punktu widzenia to jest to samo, co stało się w Chinach na przykład lub w Kazachstanie, gdzie Livejournal jest zamknięty, bo jeden z blogów szkodzi wizerunkowi miejscowego rządu.” . A oto pierwsze reakcje w sieci: rosyjska wersja Wikipedii zawiesiła działalność na 24 godziny. Na jej głównej stronie można było przeczytać: “Wyobraź sobie świat bez wolnego dostępu do wiedzy”. Śladem internetowej encyklopedii wspólnotowej poszła rosyjska wyszukiwarka Yandex. 
