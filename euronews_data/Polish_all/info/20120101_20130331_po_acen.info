# ORIG TITLE    Wielki sukces amerykańskiej kosmonautyki . 
# ORIG CONTENT  Misję na Marsa numer 40 można uznać za udaną. Sonda “Curiosity” bezpiecznie wylądowała na Czerwonej Planecie. Trudno dziwić się radości, jaka zapanowała w centrum kontrolnym NASA w Kalifornii. Dotychczas aż 24 misje kończyły się po nieudanych lądowaniach. Nazwa “Curiosity”, czyli po polsku “ciekawość” pasuje do najnowszej sondy, która jest ogromnym mobilnym laboratorium. “Lądowanie marsjańskiego laboratorium Curiosity na powierzchni Czerwonej Planety było pod każdym względem najbardziej wymagającą misją, w historii automatycznego badania kosmosu”, powiedział John Holdren, doradca amerykańskiego prezydenta do spraw nauki i technologii. “A jeśli ktokolwiek miał wątpliwości co do statusu amerykańskiego przywództwa w kosmosie, to cóż, ważący tonę kawałek amerykańskiej pomysłowości o rozmiarach samochodu właśnie został umieszczony na Marsie, więc wszelkie wątpliwości zostały chyba rozwiane”, dodał Holdren. Urządzenia znajdujące się na sondzie ważą w sumie ponad tonę i przeprowadzą szereg eksperymentów – będą między innymi wiercić, kopać, skanować, prześwietlać, a nawet poszukiwać wody. Przez najbliższe dwa lata pracownicy NASA zasypani zostaną ogromną ilością informacji. 
