# ORIG TITLE    Syryjczycy uciekają z Aleppo . 
# ORIG CONTENT  W Syrii trwa bitwa o miasto Aleppo. Rebelianci zaprzeczyli rządowym doniesieniom, jakoby wojsku udało się odbić dzielnicę Saladyna. Państwowa telewizja poinformowała, że żołnierze “oczyścili dzielnicę z terrorystów” i zaczynają wypierać ich z innych części miasta. W związku z brakiem dostępu do miasta przez zagranicznych dziennikarzy na razie nie można potwierdzić relacji żadnej ze stron konfliktu . Jeden z powstańców mówi, że wojska Baszara al-Assada używają ciężkiej artylerii, by strzelać do kobiet i dzieci. Znaleziona przez niego łuska ma pochodzić z dzielnicy Attarib. Aleppo jest niezwykle ważnym strategicznie miastem zarówno dla władz w Damaszku jak i dla rebeliantów. Jest to główny ośrodek przemysłowy kraju i zarazem czwarte co do wielkości miasto w Syrii. To tu krzyżuje się wiele szlaków handlowych. Walki w Aleppo trwają od 11 dni. Z miasta ucieka coraz więcej osób. Szacuje się, że od początku “matki wszystkich bitew”, jak określa się w Syrii bitwę o Aleppo, miasto opuściło już 200 000 mieszkańców. 
