# ORIG TITLE    Ostatnia walka Hugo Chaveza . 
# ORIG CONTENT  Władze Wenezueli przyznają, że to prawdopodobnie ostatnia walka Hugo Chaveza i mówią o jego “walce o życie”. Prezydent przebywa wciąż w szpitalu wojskowym w Caracas. Cierpi na niewydolność układu oddechowego będącą konsekwencją operacji nowotworu. O walce szefa państwa mówił wiceprezydent Nicolas Maduro: . “Nasz komendant jest chory, bo poświęcił całe swoje życie tym, którzy nic nie mają. To prawda. Walczy o życie, o zdrowie, a my jesteśmy z nim”. Hugo Chavez był operowany na Kubie 10 grudnia. Pozostał tam następnie w szpitalu przez ponad dwa miesiące. Przed około dziesięciu dniami zapowiedział swój powrót do Wenezueli w portalu Twitter. Od tego czasu nie było żadnych nowych informacji o jego stanie zdrowia. 
