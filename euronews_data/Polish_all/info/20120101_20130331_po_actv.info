# ORIG TITLE    Pracownicy metra w Lizbonie protestują przeciw prywatyzacji . 
# ORIG CONTENT  W czwartek strajkowali pracownicy metra w Lizbonie. Stolica Portugalii została sparaliżowana. Związkowcy protestują przeciwko prywatyzacji miejskiego transportu i przeciwko obniżkom pensji. Portugalski rząd musiał podjąć takie działania, by otrzymać pomoc finansową z europejskich funduszy ratunkowych. Rządowym pomysłom na oszczędzanie sprzeciwiają się centrale związkowe. “Jeśli rząd sprzeda te usługi prywatnym firmom, będzie jeszcze gorzej, a za kilka lat prywatne firmy trzeba będzie ponownie znacjonalizować”, uważa Jose Silva Marques, przedstawiciel pracowników lizbońskiego metra. W wyniku strajku ucierpiało około ćwierć miliona osób, zwłaszcza z przedmieść. “Popieram strajk, ale denerwuje mnie, że dotknął on tak wielu ludzi spieszących się do pracy”. Portugalia znajduje się w podobnie złej kondycji, co Grecja i Hiszpania. Wszystkie te kraje zmagają się z wysokim deficytem i długiem publicznym i we wszystkich władze wprowadzają w życie reformy, bardzo trudne z socjalnego punktu widzenia. 
