# ORIG TITLE    Zmrożona Rosja . 
# ORIG CONTENT  Tegoroczny grudzień w Rosji jest rekordowo zimny. Na wschodzie Syberii temperatura spadła niemal do minus 60 stopni. W regionie Magadan wielkie pługi starają się odblokować drogi zasypane przez śnieg. W regionie Tuwa, przy granicy z Mongolią, doszło do awarii sieci ciepłowniczej. Kilka tysięcy ludzi zostało ewakuowanych. “Nic mieliśmy, nawet wody”, mówi jedna z mieszkanek regionu. “Dobrze, że spadło dużo śniegu, to mogliśmy go stopić. W mieszkaniach temperatura spadła poniżej zera. W moim pokoju, w którym mam mały piecyk, jest minus dwa. W kuchni, gdzie jest piec – minus pięć”. Tej zimy w Rosji zamarzły już co najmniej 123 osoby. Służby ratunkowe organizują specjalne punkty w szkołach i szpitalach. “Nocujemy już drugi raz w tej szkole. Warunki są dobre. Jest ciepło i jest coś do zjedzenia”, powiedziała kobieta, która schroniła się przed zimnem z rodziną. Ratownicy liczą, że na Boże Narodzenie, które w Rosji obchodzone jest 7 stycznia, ociepli się i wszyscy będą mogli wrócić do domów. 
