# ORIG TITLE    Los Traiana Basescu w rękach rumuńskich wyborców . 
# ORIG CONTENT  Rumuni decydują w niedzielnym referendum o tym, czy centroprawicowy prezydent zostanie odsunięty od władzy. Polityka oszczędności budżetowych Traiana Basescu jest bardzo niepopularna. Referendum zostało zainicjowane przez centrolewicową większość premiera Victora Ponty. Pełniący obowiązki szefa państwa Crin Antonescu wezwał wyborcówy, by masowo wzięli udział w głosowaniu. Zwolennicy Basescu wzywają natomiast do bojkotu referendum. Kluczem jest tu bowiem frekwencja. Jeśli do urn uda się mniej niż połowa wyborców, rezultat głosowania nie będzie ważny. Wynik referendum będzie z pewnością dokładnie analizowany przez Unię Europejską, która niepokoi się rumuńskim kryzysem. I nie tylko Unia. Od rezultatu może również zależeć przyznanie pomocy Międzynarodowego Funduszu Walutowego o wartości 5 miliardów euro. O sytuacji politycznej Rumunii rozmawiamy z mieszkańcami Bukaresztu: . “Chcę zmian, już nie wytrzymuję nędzy w tym kraju. Oświata jest na bardzo niskim poziomie, zarobki i emerytury zostały obniżone i to blokuje wzrost gospodarczy. To nie jest polityka praworządnego państwa, to jest czysty bolszewizm”. I jeszcze jedna opinia nagrana na ulicy Bukaresztu: . “Głosowałem za Rumunią, gdzie politycy pracują na rzecz dobrobytu kraju i narodu, a nie dla swoich własnych interesów”. Mówi Laura Davidescu, specjalna wysłanniczka euronews: . “Jednostką miary w demokracji jest wyborca i jego głos. Co zrobią Rumuni z tą podstawową daną praworządnego państwa? Odpowiedź na to pytanie poznamy dziś wieczorem! . 
