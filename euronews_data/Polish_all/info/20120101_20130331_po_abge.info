# ORIG TITLE    Baszar al-Assad: zagranica odpowiada za wojnę . 
# ORIG CONTENT  Prezydent Syrii, Baszar al-Assad powiedział, że kraj stoi w obliczu wojny, która zostanie sprowadzona do niego z zagranicy. W niedzielnym przemówieniu w parlamencie powiedział, że mimo reform, w całym kraju dochodzi do eskalacji terroryzmu. Zaprzeczył też, żeby siły rządowe odgrywały jakąkolwiek rolę w masakrze w miejscowości Houla, do której doszło tydzień temu. Zginęło wówczas ponad 100 osób, w tym ponad 30 dzieci poniżej 10 roku życia. Według syryjskiego prezydenta, to obce mocarstwa podsycają konflikt i dzielą Syryjczyków. “Społeczność międzynarodowa i część państw naszego regionu uważa, że to, co dzieje się w Syrii, to tylko pokojowe demonstracje na ulicach, a wszelka przemoc z jaką się stykamy, to efekt działań państwa”, powiedział al-Assad. “Półtora roku po początku zamieszek, maski opadły i wszystko jest jasne. Poznaliśmy rolę zagranicy w tym kryzysie”. Od początku kryzysu syryjskiego, który rozpoczął się wiosną ubiegłego roku, prezydent zaledwie kilkukrotnie występował publicznie. Według danych ONZ w tym czasie w starciach zginęło ponad 9 tysięcy ludzi, w większości cywile. 
