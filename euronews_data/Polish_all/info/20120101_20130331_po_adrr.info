# ORIG TITLE    Napięcie w Tunezji po zabójstwie Chokriego Belaida . 
# ORIG CONTENT  Rządząca w Tunezji islamistyczna partia Ennahda czyli Partia Odrodzenia, odrzuciła propozycję premiera o rozwiązaniu rządu. Hamadi Jebali zaproponował wczoraj utworzenie nowej ekipy rządzącej złożonej z apolitycznych technokratów. Celem propozycji było uspokojenie sytuacji po wczorajszym zabójstwie opozycjonisty Chokriego Belaida. Zabójstwo to wywołało w kraju ogromne oburzenie. Tego samego dnia po południu rozpoczęły się protesty i starcia z policją. Jeden policjant został zabity. Szefowie opozycji wezwali swoich zwolenników do spokoju.   Mówi Hamma Hammami, rzecznik Frontu Ludowego: . “Wezwaliśmy wszystkie komórki Frontu Ludowego w całym kraju, by nie dawały się sprowokować i by nie odpowiadały przemocą na przemoc”.   Niektóre partie polityczne zawiesiły swój udział w pracach Konstytuanty – tymczasowego Zgromadzenia Narodowego. Niektóre z nich obciążają rząd odpowiedzialnością za zabójstwo. Tak uważa na przykład sekretarz generalna Partii Republikańskiej: . “Koalicja rządząca zamykała oczy na eskalację przemocy w naszym kraju. To jest wina tych wszystkich, którzy doprowadzili w ten sposób do obecnej sytuacji terroru.” . Pogrzeb Chokriego Belaida odbędzie się w piątek. Kilka organizacji związkowych wzywa do strajku w ten dzień. Niektórzy pracownicy wymiaru sprawiedliwości i nauczyciele zapowiedzieli, że przerwą pracę jeszcze w czwartek. 
