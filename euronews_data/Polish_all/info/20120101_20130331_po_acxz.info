# ORIG TITLE    Kontrowersyjna rzeźba w brytyjskim nadmorskim kurorcie . 
# ORIG CONTENT  Damien Hirst, jeden z czołowych brytyjskich artystów, przekazał miastu Ilfracombe swoją rzeźbę. Przedstawia ona ciężarną kobietę trzymającą miecz. Część postaci jest niejako odarta ze skóry – widać jej mięśnie, kości, a także znajdujące się w jej brzuchu dziecko. Zdania o pomniku są mieszane. Niektórym się podoba, ale innym, między innymi jednej z miejskich radnych, wcale. “Mieszkańcy Ilfracombe nie skorzystają na tym”, denerwuje się Julie Hunt. “Myślę, że jest to dość brzydkie i zupełnie lekceważące i poniżające dla kobiet”. Z kolei Robowi Lawsonowi, kapitanowi portu, instalacja przypadła do gustu. “Dla mnie jest to poruszające. Z jednej strony masz piękno, spokój, emocjonalny wizerunek macierzyństwa, a z drugiej strony coś bardziej skomplikowanego, poruszającego kwestię stworzenia, które zapewnia ludzkości przetrwanie. Uważam, że to fantastyczne”. Artysta, który jest jednym z mieszkańców tego nadmorskiego kurortu, nazywa swoją pracę “nowoczesną alegorią prawdy i sprawiedliwości”. Miejscy radni, którzy głosowali za zainstalowaniem rzeźby uważają, że przyciągnie ona do Ilfracombe dodatkowych turystów. Damien Hirst’s website www.damienhirst.com/ . 
