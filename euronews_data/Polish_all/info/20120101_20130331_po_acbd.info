# ORIG TITLE    Olimpiada: odmowna odpowiedź dla wdów po izraelskich sportowcach . 
# ORIG CONTENT  Wdowy po izraelskich sportowcach zabitych w 1972 roku podczas olimpiady w Monachium domagają się minuty ciszy podczas piątkowej ceremonii otwarcia igrzysk.   Teraz, wobec odmowy Międzynarodowego Komitetu Olimpijskiego, wzywają widzów, by sami zachowali ciszę podczas wystąpienia przewodniczącego komitetu.   Inicjatywę tę wyjaśnia nam Ankie Spitzer, wdowa po jednym z zabitych sportowców:   “Przede wszystkim chciałyśmy przekazać im petycję, która pojawiła się w internecie i została w bardzo krótkim czasie podpisana przez ponad 100 000 osób. Ci ludzie z całego świata też uważają, że powinna być minuta ciszy lub inna forma hołdu dla jedenastu ofiar z Monachium”.   Chwila ciszy już miała miejsce w ostatni poniedziałek, ale nie miała ona uroczystego charakteru i nie było przy tym żadnego oficjalnego przedstawiciela Izraela.   Mówi Marc Adams, rzecznik prasowy Międzynarodowego Komitetu Olimpijskiego: “Jak państwo wiedzą, MKOl już uczcił we wiosce olimpijskiej pamięć po tej tragedii. Obawiam się, że nie uczestniczę w dyskusjach na ten temat. O ile wiem, będziemy kontynuować bez zmiany naszych dotychczasowych planów”.    5 września 1972 roku podczas olimpiady w Monachium członkowie palestyńskiej organizacji “Czarny wrzesień” wzięli za zakładników sportowców i trenerów izraelskich. Zginęło wtedy 11 Izraelczyków. 
