# ORIG TITLE    Francja: prokurator potwierdza zagrożenie terrorystyczne . 
# ORIG CONTENT  “Skrajnie niebezpieczna komórka terrorystyczna” – w takich słowach paryski prokurator opisał rozpracowaną przez policję grupę radykalnych islamistów. Jeden z nich został zabity, z pozostali aresztowani w ostatni weekend. Tej nocy policjanci znaleźli w Torcy pod Paryżem należący do grupy prawdziwy wojenny arsenał pozwalający między innymi na wytwarzanie bomb. Mówi prokurator François Molins:   “Została znaleziona nie tylko broń palna, ale również worki zawierające azotan potasu, siarkę, uszczelnione metalowe pojemniki i żarówki do reflektorów samochodowych. Wszystkie te substancje i przedmioty mogą służyć do wytwarzania bomb”.   Ze względu na potencjalne zagrożenie dla bezpieczeństwa, tymczasowy areszt dwunastu członków grupy został przedłużony. Zastrzelony podczas próby aresztowania szef grupy, Jeremy-Louis Sidney, był Francuzem, który przyjął wiarę muzułmańską po pobycie w więzieniu. Również większość pozostałych członków komórki to młodzi ludzie urodzeni we Francji. 
