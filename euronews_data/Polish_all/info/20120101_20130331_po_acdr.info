# ORIG TITLE    Strajk kolejarzy w Hiszpanii . 
# ORIG CONTENT    W Hiszpanii na trasy nie wyjechały dziś setki pociągów z powodu strajku pracowników kolei.    Kolejarze protestują przeciwko planom prywatyzacji części przedsiębiorstwa Renfe, co zdaniem hiszpańskiego rządu mogłoby przynieść miliardowe oszczędności.   Związkowcy sprzeciwiają się także przepisowi mówiącemu o zapewnieniu minimalnego poziomu usług w trakcie strajku.   “Nigdy nie było minimalnego poziomu usług w transporcie towarowym i nagle chcą to wprowadzić. Takie jest stanowisko negocjacyjne faszystowskiego rządu Mariano Rajoya” – mówi związkowiec Miguel Angel Escolario.   “Popieram ten protest. Jestem urzędniczka i mnie też dotknęły cięcia. Jeśli ograniczyliby pensje na najwyższym szczeblu, inaczej byśmy reagowali” – mówi napotkana na dworcu podróżna.   Zdaniem związkowców prywatyzacja wpłynie negatywnie na poziom i bezpieczeństwo świadczonych przez kolej usług. Protestujący są przekonani, że przez rządowe plany pracę straci 100 000 osób. 
