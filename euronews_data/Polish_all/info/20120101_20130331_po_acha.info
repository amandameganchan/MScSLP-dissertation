# ORIG TITLE    Turecki poseł porwany przez terrorystów . 
# ORIG CONTENT    W Turcji został porwany jeden z członków parlamentu. Przypuszcza się, że porywaczami mogą być członkowie Partii Pracujących Kurdystanu. Dzień przed porwaniem premier Recep Tayyip Erdogan ostrzegał przed wzmożoną działalnością tego ugrupowania.    Husejn Ajgun jest kurdyjskim deputowanym opozycyjnej Partii Ludowo-Republikańskiej. Do porwania miało dojść w prowincji Tunceli, gdy poseł wracał z miasta Ovacik do domu.   Rząd w Ankarze jest przekonany, że Partię Pracujących Kurdystanu aktywnie wspiera Syria, która ma zbroić kurdyjskich separatystów.   “Po raz pierwszy w historii poseł został porwany przez organizację terrorystyczną. To pokazuje, jak rozwinął się terroryzm w Turcji” – mówi rzecznik parlamentarnej opozycji Haluk Koc.    W niedzielę jedna z grup powiązanych z Partią Pracujących Kurdystanu przyznała się do ataku na wojskowy autobus, podczas którego zginął kierowca pojazdu i jeden z żołnierzy.   Kurdyjscy separatyści wałczą zbrojnie o niezależność swojego regionu od roku 1984. 
