# ORIG TITLE    Butem w Breivika . 
# ORIG CONTENT  Do niecodziennego zdarzenia doszło w czasie piątkowych przesłuchań w procesie Andersa Breivika, sprawcy ubiegłorocznych zamachów w Norwegii. Irakijczyk Hayder Mustafa Qasim, który w masakrze stracił brata, wtargnął na salę sądową, zwyzywał Breivika, a następnie rzucił w niego butem. U muzułmanów taki gest jest wyrazem najwyższej pogardy. Piątkowy incydent był pierwszym wydarzeniem zakłócającym proces, który do tej pory przebiega w wyjątkowo spokojnej atmosferze. Qasim w rozmowie z mediami powiedział, że zanim rzucił butem, nawiązał kontakt wzrokowy z zamachowcem. Dodał też, że zrobił to z premedytacją i nie żałuje swojego czynu. Qasim dostał brawa za swój czyn. “Poczułem, że mój gest był słuszny” – przyznał Irakijczyk. Brat Qasima, Karat Mustafa, zginął w czasie masakry z 22 lipca ubiegłego roku. 18-latek przyjechał do Norwegii w poszukiwaniu azylu. 
