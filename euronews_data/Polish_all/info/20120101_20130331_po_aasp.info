# ORIG TITLE    26 rocznica katastrofy w Czarnobylu . 
# ORIG CONTENT  Dziś mija 26 lat od tragicznej w skutkach katastrofy w elektrowni atomowej w Czarnobylu. Rodziny ofiar tragedii, a także ci, którzy przeżyli awarię reaktora, złożyli kwiaty na pomniku poświęconym pamięci tych, którzy zginęli. W akcji gaszenia pożaru, a także w wyniku silnego promieniowania, zmarło kilkadziesiąt osób. Jednak dokładna liczba osób, które w poważny sposób ucierpiały przez katastrofę, nie jest znana. Dziś ukraiński prezydent, Wiktor Janukowycz, zainauguruje budowę nowego sarkofagu, w którym mają być zabezpieczone szczątki pamiętnego reaktora. Koszt inwestycji szacuje się na ponad miliard euro. Do katastrofy doszło w wyniku zbyt wczesnego oddania elektrowni do użytku i braku wykonania wystarczającej liczby testów. Gdy próbowano wykonać jeden z koniecznych eksperymentów na działającym już reaktorze, doszło do niekontrolowanego wybuchu, w wyniku którego do atmosfery przedostała się radioaktywna chmura. Ostatecznie zamknięto i wycofano z eksploatacji czarnobylskie reaktory. Początkowo zabezpieczono je w niestabilnej powłoce betonowej. Budowa trwałej powłoki ma być ukończona w 2015 roku. 
