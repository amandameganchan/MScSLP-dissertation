# ORIG TITLE    Syria w stanie wojny . 
# ORIG CONTENT  Baszar al-Assad przyznaje, że kraj jest w stanie wojny. Słowa padły w przemówieniu po zaprzysiężeniu nowego rządu, utworzonego sobotnim dekretem prezydenckim. Assad zaapelował do ministrów o dostosowanie swoich działań do aktualnej sytuacji kraju. To istotna zmiana bo nigdy wcześniej z ust prezydenta nie padły tak jednoznaczne słowa. Wcześniej powstańcy nazywani byli jedynie “bandą terrorystów, wspieraną przez wrogie Syrii państwa”.   “Tak jak powiedziałem w swoim przemówieniu w parlamencie, kraj jest w stanie wojny. Kiedy jesteśmy w takiej sytuacji, polityka, wszystkie działania, wszystkie sektory powinny być nakierowane na wygranie tej wojny” – powiedział prezydent.   Assad zdaje sobie sprawę z powagi sytuacji, bo walki dosięgnęły już przedmieść Damaszku. Przez 16 miesięcy, od czasu wybuchu antyreżimowego powstania, zaginęło ponad 15 000 Syryjczyków.   Prezydent odmawia jednak ustąpienia ze stanowiska i utrzymuje, że kontynuuje demokratyczne reformy. Dowodem na to ma być m.in. utworzenie nowego gabinetu. Obserwatorzy podkreślają jednak, że to tylko kosmetyczne zmiany, bo większością resortów nadal kierują te same, lojalne wobec reżimu, osoby a władza nadal pozostaje w rekach Assada, jego rodziny i służb bezpieczeństwa.   . 
