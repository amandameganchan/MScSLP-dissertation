# ORIG TITLE    Kolejne śmiertelne zamachy w Afganistanie . 
# ORIG CONTENT  W Afganistanie wciąż giną cywile. Wcześnie rano we wtorek w pobliżu Kabulu eksplozja bomby zniszczyła bus. Następnie doszło do eksplozji ładunku wybuchowego zamkniętego w samochodzie ciężarowym przed bazą NATO na południe od stolicy kraju. W obu przypadkach ofiarami zamachów byli cywile. W busie pod Kabulem zginęło ośmiu mężczyzn. O zamachu mówi kierowca busa: . “Bomba umieszczona pod mostem została zdalnie odpalona i zniszczyła mój pojazd. Sprawca został zatrzymany podczas próby ucieczki”. W stolicy prowincji Logar, na południe od Kabulu, eksplozja samochodu ciężarowego z ładunkami wybuchowymi przed bazą NATO nie spowodowała ofiar śmiertelnych wśród żołnierzy koalicji międzynarodowej. Kilkunastu cywilów odniosło obrażenia. Odpowiedzialność za zamach wzięli na siebie Talibowie. 
