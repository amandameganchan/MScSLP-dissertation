# ORIG TITLE    Strajk generalny w Hiszpanii . 
# ORIG CONTENT  Hiszpańscy związkowcy organizują pierwszy od dwóch lat strajk generalny. Czwartkowy protest jest efektem cięć, jakie rząd przeprowadza w sektorze publicznym.   Związkom o tyle łatwiej zorganizować strajk, że zmieniły się władze. Lewicę zastąpiła prawicowa Partia Ludowa.   Co trzeci Hiszpan uważa, że to najwyższy czas, by wyjść na ulice.   “Jest mnóstwo propagandy, która ma uśpić naszą czujność. Powtarzają nam, że strajk nic nie da.” . “Chcemy wolności, prawa do stałej pracy i prawa do organizowania strajków” – mówią związkowcy.   Mariano Rajoy musiał już dwukrotnie zmierzyć się z protestami od czasu gdy objął urząd premiera. Choć wzięły w nich udział dziesiątki tysięcy osób, szef rządu nie ugiął się pod ich naciskami. Mimo to, strajk generalny jest próbą, jakiej prawicowy rząd jeszcze nie przechodził.   Podczas gdy studenci i młodzi bezrobotni przygotowują się do strajku, urzędnicy w Brukseli robią wszystko, by zapobiec wycofaniu się Hiszpanii z uzgodnionych z Unią cięć w wydatkach budżetowych.    Wygląda więc na to, że Mariano Rajoy nawet gdyby chciał przyznać protestującym rację, nie będzie mógł tego zrobić.   Kto wybiera się do Hiszpanii niech pamięta – w czwartek paraliż lotnisk i transportu publicznego. 
