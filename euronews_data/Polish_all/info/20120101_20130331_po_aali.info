# ORIG TITLE    Syryjska armia ostrzelała obóz uchodźców przy granicy z Turcją . 
# ORIG CONTENT  Syryjskie siły rządowe ostrzelały obóz uchodźców w pobliżu granicy tureckiej. Zginęły dwie osoby. Atak miał miejsce w nocy w pobliżu miejscowości Kilis, w odległości zaledwie 9 kilometrów od linii granicznej, po stronie tureckiej. Co najmniej 15 osób zostało rannych w wyniku ostrzału. Był to pierwszy tego typu incydent od lata czyli od czasu, gdy Turcja zaczęła przyjmować na swoim terytorium syryjskich uchodźców. Władze Turcji złożyły oficjalny protest. Zgodnie z porozumieniem zawartym z wysłannikiem ONZ Kofi Annanem, wojska reżimu syryjskiego mają wycofać się we wtorek z miast syryjskich. Ma to być pierwszy etap sześciopunktowego planu pokojowego przewidującego rozmowy między reżimem i jego przeciwnikami. Również we wtorek Kofi Annan ma odwiedzić obozy uchodźców w Turcji. Około 25 000 syryjskich uchodźców schroniło się dotąd na terytorium sąsiedniej Turcji. Powstańcy zapowiedzieli, że będą przestrzegać postanowień planu pokojowego i że zaprzestaną walki w czwartek. Jednakże władze Syrii domagają się pisemnego potwierdzenia tego zobowiązania. To żądanie zostało odrzucone przez opozycję. Posiadające swoją siedzibę w Londynie Syryjskie Obserwatorium Praw Człowieka informuje, że w ciągu ostatniego weekendu z Syrii zginęło 180 osób. ONZ szacuje na 9 000 liczbę cywilnych ofiar trwającej od ponad roku wojny domowej. 
