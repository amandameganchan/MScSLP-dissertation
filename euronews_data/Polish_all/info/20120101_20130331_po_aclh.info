# ORIG TITLE    Trwa syryjski exodus . 
# ORIG CONTENT  Już ponad 200 000 ludzi uciekło z Syrii przed falą przemocy, szacuje ONZ. Obozy dla uchodźców w Turcji, Jordanii, Iraku czy Libanie są pełne. Tylko w ciągu ostatnich 24 godzin, granice z Turcją przekroczyło 3500 Syryjczyków. W Jordanii zarejestrowanych jest już ponad 100 000 uchodźców, ich liczba z każdym dniem rośnie. Podobnie jest w Libanie.     “Bezpieczeństwo w Libanie pozostaje dla nas wyzwaniem. W tym tygodniu otworzyliśmy kolejne centrum rejestracji uchodźców. Tego ranka musieliśmy je jednak zamknąć z powodów bezpieczeństwa. Podobnie musieliśmy zrobić z drugim biurem, w mieście Bekaa. Wszystko przez gigantyczne kolejki. Musimy teraz przygotować taki schemat działania, by rozładować ten tłum” – Adrian Edwards, rzecznik agendy ONZ ds. uchodźców.   Według szacunków organizacji humanitarnych, tylko w ciągu ostatniego tygodnia, z Syrii uciekło kolejne 30 000 osób.     “Cała nasza rodzina musiała uciekać, teraz każdy jest w innym obozie. Jesteśmy zrozpaczeni. Oczywiście mamy tu dobrą opiekę ale nie jesteśmy szczęśliwi, bo zostaliśmy rozdzieleni” – mówi jedna z kobiet z obozu w Turcji.       Liczba uchodźców rośnie. Wiele rodzin nie widzi innego wyjścia jak ucieczka. Wolą życie w obozie niż w wiecznym strachu o swoich bliskich. Walki nadal trwają na ulicach Aleppo, drugim co do wielkosci mieście Syrii. Stolica kraju też jest areną walk. Obie strony używają broni ciężkiej. Według relacji opozycji, siły rządowe ostrzeliwują miasta z powietrza.   . Liczba ofiar trwającego 17 miesięcy powstania przeciwko reżimowi Baszara al-Assada przekroczyła już 20 000.   . 
