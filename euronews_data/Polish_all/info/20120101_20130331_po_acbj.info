# ORIG TITLE    Merkel i Hollande deklarują poparcie dla Mario Draghiego . 
# ORIG CONTENT    Prezydent Francji Francois Hollande i kanclerz Niemiec Angela Merkel przyłączyli się do odważnej deklaracji Mario Draghiego mówiąc, że także zrobią wszystko, co w ich mocy, by chronić strefę euro.   Francuski minister gospodarki Pierre Moscovici oświadczył, że nie widzi powodu, by nie ufać Mario Draghiemu.     “Wierzę, że szef Europejskiego Banku Centralnego zrobi wszystko co należy, by uspokoić sytuację na rynkach i w kwestii stóp procentowych dla Hiszpanii i Włoch” – powiedział Moscovici.    W Europie słowa Draghiego zostały przyjęte przez rynki jako sygnał, że Europejski Bank Centralny jest gotowy, by zakupić więcej obligacji Włoch i Hiszpanii. Nie wiadomo jednak, jak mógłby to zrobić, bo prawo zabrania mu finansowania krajów Wspólnoty.   “Widać pozytywne skutki oświadczenia szefa Europejskiego Banku Centralnego. Rynki zareagowały dobrze, a nawet koszty finansowania zewnętrznego spadły w porównaniu do ostatniej aukcji obligacji skarbowych” – mówi rzymski bankier Emanuele Bonabello z Banca Finnat.   Czy ten efekt może się utrzymać?  Wszystko zależy od Rady Prezesów Europejskiego Banku Centralnego, gdzie bardzo silną pozycję mają przedstawiciele niemieckiego banku centralnego, od zawsze przeciwni wykupywaniu obligacji skarbowych przez Bank. 
