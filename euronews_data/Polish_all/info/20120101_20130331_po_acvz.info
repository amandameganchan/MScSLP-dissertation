# ORIG TITLE    Lawina błotna zasypała 18 dzieci . 
# ORIG CONTENT  Tragedia w Chinach. 18 dzieci zginęło po tym, gdy lawina błotna zasypała szkołę podstawową. Gdy ratownicy zdołali odkopać szkołę i dotrzeć do zasypanych, było już za późno. Osuwisko spowodowane przez ulewne deszcze zasypało też trzy zagrody. To kolejna tragedia w prowincji Yunnan, do której doszło w ostatnich dwóch miesiącach. Wcześniej region został nawiedzony przez dwa trzęsienia ziemi, w których zginęło 81 osób. “Większość uczniów została znaleziona blisko miejsca, gdzie są ratownicy. Trzy ciała znaleziono w pobliżu szkolnej bramy. Może próbowali się przez nią wydostać, ale nie dali rady uciec”, powiedział jeden z ratowników. Lawina błotna zaskoczyła uczniów, którzy zostali na dodatkowych zajęciach, by odrobić zaległości z okresu po wcześniejszych trzęsieniach. Większość szkół w Chinach jest zamknięta w związku z tygodniowym świętem narodowym. 
