# ORIG TITLE    USA – dalszy ciąg bitwy o dostęp do broni . 
# ORIG CONTENT  Tysiące Amerykanów protestują przeciw polityce zaostrzenia kontroli broni. Jedna z demonstracji odbyła się w Annapolis, stolicy stanu Maryland. Martin O’Malley, gubernator z Partii Demokratycznej chce zakazać posiadania broni szturmowej i wprowadzić licencje dla tych, którzy chcą kupić zwykłą broń. “Co takiego da prawo o kontroli dostępu do broni. Czy to pomoże? Nic nie pomoże. Mi to nie pomoże. Jedynie przestępcy skorzystają”, mówi młoda kobieta. A starszy mężczyzna denerwuje się: “tu nie chodzi o bezpieczeństwo, ani nic takiego. Nie chodzi o przemoc z użyciem broni, tylko o osądzanie uczciwych ludzi”. Protest przed budynkiem stanowego parlamentu odbywał się w chwili, gdy w środku dyskutowano o zmianie prawa. Jeśli nowelizacja zostanie przyjęta, Maryland będzie 12 stanem z licencjami na zakup broni. “Mieszkam w bardzo miłym sąsiedztwie, co tydzień ktoś się włamuje. Gdybyśmy mieli broń, moglibyśmy odstraszyć złodziei”, przekonuje starsza kobieta. Wokół budynku powstała długa kolejka chętnych do udziału w posiedzeniu komisji stanowego senatu. Dyskusja nad ograniczeniem dostępu do broni w Maryland rozpoczęła się po grudniowej masakrze w szkole w Sandy Hook, w której zginęło 26 osób. Stefan Grobe, amerykański korespondent euronews komentuje: “bitwa o ograniczenie dostępu do broni jest coraz intensywniejsza. Walka trwa zarówno na poziomie federalnym, jak i w poszczególnych stanach. A w całym kraju codziennie ktoś ginie w przestępstwie z użyciem broni”. 
