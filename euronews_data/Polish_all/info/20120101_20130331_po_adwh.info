# ORIG TITLE    Hugo Chavez będzie zabalsamowany – “jak Lenin” . 
# ORIG CONTENT  Ciało Hugo Chaveza zostanie zabalsamowane – taką decyzję podjął rząd Wenezueli. Już ponad dwa miliony Wenezuelczyków przeszły przed trumną z ciałem zmarłego prezydenta. Rząd przedłużył okres żałoby narodowej o dodatkowe siedem dni, by wszyscy chętni mogli choć przez chwilę stanąć przy swoim idolu i oddać mu ostatni hołd. Decyzję o zabalsamowaniu zwłok Chaveza ogłosił pełniący obowiązki prezydenta Nicolas Maduro: . “Postanowiliśmy przygotować ciało Komendanta Prezydenta, zabalsamować je, by trumna mogła pozostać na zawsze otwarta, by lud mógł zachować go w swoim muzeum rewolucji, tak jak uczyniono z ciałem Hò Chi Mihna, Lenina i Mao Tse-tunga.” . Oficjalne uroczystości żałobne odbędą się dziś w Caracas w obecności licznych szefów państw Ameryki Południowej. Nie przyjedzie natomiast żaden przywódca europejski. A oto dwie wypowiedzi i wrażenia Wenezuelczyków, którzy mogli zobaczyć w hallu Akademii Wojskowej w Caracas zmarłego prezydenta: . “Widziałem go i nasz komendant dobrze wygląda. Mimo tego wszystkiego, co przeszedł, mój komendant wygląda dobrze, solidnie. Nie mówimy sobie: `Och, jakie to smutne, jaki on jest chudy`. Jest normalny, silny.” . “On jest w mundurze.” . Zgodnie z konstytucją Wenezueli wybory nowego prezydenta muszą się odbyć w ciągu 30 dni. Już jednak zaczyna się mówić o przedłużeniu tego terminu ze względów organizacyjnych. Opozycja jak dotąd nie protestuje, by nie zakłócać żałoby narodowej. 
