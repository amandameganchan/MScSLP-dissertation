# ORIG TITLE    ONZ: Afryce Subsaharyjskiej grozi głód . 
# ORIG CONTENT  Organizacja Narodów Zjednoczonych alarmuje, że krajom Afryki Subsaharyjskiej grozi klęska głodu, jeśli pomoc humanitarna nie zostanie zwiększona. Według raportów organizacji, głównymi przyczynami są panująca susza, a także globalny wzrost cen żywności. W liczącym 10 milionów mieszkańców Czadzie, ponad 125 tysięcy dzieci poniżej piątego roku życia choruje z powodu niedożywienia. “W wielu miejscowościach nie ma ośrodków zdrowia i ludzie leczą się tradycyjnymi metodami, mówi lekarka Joliane Ghedabi, ze szpitala w dystrykcie Mao. “Do szpitali trafiają dopiero, gdy są w już naprawdę krytycznym stanie, gdy jakiekolwiek jest praktycznie niemożliwe”. Według ONZ, w pięciu afrykańskich krajach subsaharysjkich, śmierć z powodu głodu grozi milionowi dzieci. Wielu mieszkańców Czadu pracowało w sąsiedniej Libii, aż do momentu, gdy wybuchła tam wojna domowa. Gdy skromne oszczędności kończą się, ludzie zostają bez środków do życia. Od stycznia władze Czadu wprowadziły dopłaty do zboża, ale nawet 75-procentowe subsydia nie obniżyły jego ceny tak, żeby ludzi było na nie stać. Zwłaszcza wobec suszy, która dodatkowo zdziesiątkowała przydomowe trzody. 
