# ORIG TITLE    Dożywocie dla Mubaraka . 
# ORIG CONTENT  Były prezydent Egiptu Hosni Mubarak, obalony w ubiegłym roku, został skazany na karę dożywotniego więzienia. Sąd uznał, że Mubarak namawiał do strzelania do demonstrantów, w wyniku czego zginęło wielu z nich. Sędzia Ahmed Refaat skazał również byłego ministra spraw wewnętrznych. Habib el-Adli za to samo przestępstwo usłyszał ten sam wyrok. Decyzja nie spodobała się Egipcjanom licznie zgromadzonym w budynku sądu. Doszło do starć z ochroniarzami, kilka osób zostało rannych. Protestujący domagali się kary śmierci dla byłego prezydenta i byłego szefa MSW, a także oczyszczenia sądownictwa z ludzi z ery Mubaraka. Swoje niezadowolenie demonstrowało też wielu ludzi zgromadzonych przed budynkiem sądu. Byli jednak też tacy, którzy cieszyli się z wyroku skazującego. Słychać było okrzyki “Allah jest wielki”. 
