# ORIG TITLE    Boże Narodzenie w niespokojnej Syrii . 
# ORIG CONTENT  Boże Narodzenie obchodzą chrześcijanie na całym świecie – również mniejszość mieszkająca w Syrii. Według różnych danych jest ich około 2 milionów. W czasie wojny domowej, życzenia spokojnych świąt nabierają pełnego znaczenia. Mieszkający w Syrii chrześcijanie obawiają się o swoją przyszłość. “To smutny czas, bo wielu ludzi cierpi”, mówi kobieta robiąca zakupy. “Nie jest tak uroczyście jak w przeszłości, bo ludzie w całym kraju są w żałobie. Nasz kraj jest niszczony, a my nie czujemy się bezpiecznie”. “Rok temu liczyliśmy, że kryzys skończy się w ciągu miesiąca lub dwóch”, przyznaje jeden ze sprzedawców. “Ale on wciąż trwa. Ludzie się martwią, bo nie wiedzą co ich czeka, kiedy ten kryzys się skończy. Nie widać rozwiązania”. W świętowaniu przeszkadza najbardziej strach. Chrześcijanie przyznają, że od wybuchu kryzysu, wzrosła liczba antychrześcijańskich ataków ekstremistów. 
