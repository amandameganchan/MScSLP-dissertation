# ORIG TITLE    Fatah świętuje w Gazie . 
# ORIG CONTENT  Tysiące Palestyńczyków wzięły udział w manifestacji zorganizowanej w strefie Gazy przez organizację Fatah. Odbyła się ona w 48 rocznicę rozpoczęcia działalności bojowej przeciw Izraelowi.   To pierwsza tak wielka demonstracja Fatah w zdominowanej przez Hamas Gazie od 2007 roku. Jeszcze pół roku temu byłoby to niemożliwe. Jednak listopadowa interwencja Izraela w strefie Gazy, a także nadanie Palestynie wyższego statusu w ONZ, poskutkowało wzrostem poparcia dla Fatah.   “Będziemy świętować rewolucję, która rozpoczęła się, by doprowadzić do ostatecznego zwycięstwa”, powiedział prezydent Palestyny, Mahmud Abbas. “To zwycięstwo na pewno przyjdzie. Ono się zbliża. Z pomocą Allaha wkrótce spotkamy się w Gazie, Gazie triumfującej”.   Za dwa tygodnie w Egipcie ma dojść do kolejnego spotkania między Fatah, a pozostającym w opozycji Hamasem. Jak dotąd obie organizacje nie były w stanie porozumieć się między innymi w kwestiach podziału władzy i dostępu do broni, ale obecny klimat polityczny sprzyja przełomowi w negocjacjach. 
