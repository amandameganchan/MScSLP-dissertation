# ORIG TITLE    Grecja: protesty przed głosowaniem w sprawie nowych cięć budżetowych . 
# ORIG CONTENT  Grecja. Jeszcze jeden dzień bez autobusów, tramwajów i metra. Strajkuje komunikacja miejska w Atenach. Akcja protestacyjna może się wzmocnić.   Grecję ma ogarnąć w tym tygodniu fala strajków w sektorze prywatnym i publicznym. Związki zawodowe chcą wywrzeć presję na parlament przed środowym głosowaniem nad nowymi cięciami budżetowymi.   Stawka głosowania może być ogromna. Jeśli deputowani odrzucą oszczędności, wtedy – jak ostrzegł premier Samaras i jego socjalistyczny sojusznik Venizelos – Grecja będzie musiała prawdopodobnie opuścić strefę euro i przywrócić narodową walutę, czyli drachmę.   Zdaniem Samarasa i Venizelosa Grecja nie ma wyboru. Nowych cięć domaga się Bruksela i Międzynarodowy Fundusz Walutowy.   Przed głosowaniem w parlamencie w całym kraju odbędą się manifestacje. Grecy nie chcą nowych oszczędności budżetowych planowanych na sumę ponad 18 miliardów euro. I Grecy traktują jak szantaż rządowe ostrzeżenia o powrocie do drachmy. 
