# ORIG TITLE    Afganistan otrzymał status “ważnego sojusznika NATO” . 
# ORIG CONTENT  Afganistan posiada obecnie rzadko przyznawany status “ważnego sojusznika NATO nie będącego członkiem organizacji”. Kraj ten będzie miał teraz takie same przywileje, jak Izrael, Japonia i Egipt. Inaczej mówiąc, ten nowy status będzie oznaczał wzmocnioną kooperację wojskową ze Stanami Zjednoczonymi. Oświadczenie w tej sprawie złożyła amerykańska sekretarz stanu Hillary Clinton podczas zaledwie trzygodzinnej wizyty w Kabulu. “Stany Zjednoczone będą dla was zawsze przyjacielem i partnerem. Ani przez chwilę nie bierzemy pod uwagę ewentualności porzucenia Afganistanu. Wręcz przeciwnie, działamy na rzecz partnerstwa, które mogłoby przetrwać w przyszłości”. W Afganistanie stacjonuje obecnie 87 000 amerykańskich żołnierzy. Ich wycofanie jest zaplanowane na koniec 2014 roku. Następnie Amerykanie i ich zachodni sojusznicy będą w dalszym ciągu udzielać Afganistanowi wysokiej pomocy finansowej sięgającej prawdopodobnie sumy 4 miliardów dolarów rocznie. W najbliższą niedzielę odbędzie się w Tokio konferencja poświęcona międzynarodowej pomocy dla Afganistanu. 
