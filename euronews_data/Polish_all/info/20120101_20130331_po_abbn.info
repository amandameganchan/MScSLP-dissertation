# ORIG TITLE    NATO o planie wychodzenia z Afganistanu . 
# ORIG CONTENT  Drugi dzień obrad przywódców krajów członkowskich krajów Sojuszu Atlantyckiego w Chicago. Jednym z najważniejszych celów spotkania jest potwierdzenie wspólnej determinacji doprowadzenia misji w Afganistanie do końca mimo jej niepopularności wśród społeczeństw krajów Sojuszu. “Dzisiaj podejmiemy decyzje co do pierwszej fazy przekazania władzy. Ustalimy, że celem dla sił afgańskich będzie przejęcie odpowiedzialności za bezpieczeństwo w całym kraju w ciągu 2013 roku” – powiedział podczas obrad plenarnych prezydent Barack Obama. Ta wypowiedź jest traktowana przez niektórych komentatorów jako sposób na pomniejszenie wagi decyzji Francji o wycofaniu swoich wojsk jeszcze w końcu tego roku. Na okres po roku 2014 priorytetem jest w dalszym ciągu zagwarantowanie finansowania afgańskich sił bezpieczeństwa. Koszt – ponad 4 miliardy dolarów rocznie. Ta sprawa jest ważna dla ludności afgańskiej. Rozmawiamy o tym z mieszkańcami Kabulu: . “Jeśli wspólnota międzynarodowa zajmie się naszą sytuacją gospodarczą i poprawi ją, to nie będziemy już uciekać się do użycia broni i kraj ustabilizuje się. Dla mnie główny problem to gospodarka” – mówi jeden z nich. “Jesteśmy szczęśliwi, że szczyt NATO w Chicago zajmuje się pomocą finansową dla Afganistanu. To pokazuje, że nie jesteśmy sami i że NATO nie pozostawi nas samych” – dodaje inny mieszkaniec afgańskiej stolicy. Podczas szczytu w Chicago NATO wywierało również presję na Pakistan, by kraj ten ułatwił wsparcie dla konwojów Sojuszu do Afganistanu. Wycofywanie sił NATO to stopniowy wyjazd 130 000 żołnierzy, a także wywiezienie ogromnej ilości sprzętu wojskowego. 
