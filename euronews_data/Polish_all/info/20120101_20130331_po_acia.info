# ORIG TITLE    ONZ: Syryjczycy potrzebują żywności . 
# ORIG CONTENT  Życie codzienne Syryjczyków jest wciąż wyjątkowo trudne. W miejscach objętych walkami, jak na przykład w niewielkiej miejscowości Suran niedaleko Aleppo, brakuje niemal wszystkiego. A przede wszystkim brakuje chleba, którego sprzedaż jest reglamentowana. Mimo letniego upału mieszkańcy miasteczka ustawiają się w długich kolejkach wśród zniszczonych lub spalonych budynków. Valerie Amos, odpowiadająca w Organizacji Narodów Zjednoczonych za kwestie humanitarne, uważa sytuację mieszkańców Syrii za krytyczną: . “Ponad milion osób musiało opuścić swoje domy i żyje w nędzy. I być może drugie tyle potrzebuje pilnie pomocy humanitarnej ze względu na negatywny wpływ konfliktu na gospodarkę i na warunki życia Syryjczyków. W marcu szacowaliśmy na milion liczbę osób, które potrzebowały pomocy. Teraz potrzebuje jej dwa i pół miliona ludzi.” . Choć sieci dystrybucji pomocy Organizacji Narodów Zjednoczonych są operacyjne, potrzeby finansowe ONZ-owskiego funduszu pomocy dla ludności Syrii, szacowane na 145 milionów euro, są jak dotąd pokryte zaledwie w 40 procentach. 
