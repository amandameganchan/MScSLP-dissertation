# ORIG TITLE    Cannes: pierwszy wieczór . 
# ORIG CONTENT  Przewodniczący jury Nanni Moretti jest już na miejscu, przyjechali również pozostali jurorzy, którzy za dwanaście dni wybiorą szczęśliwych laureatów 65. Międzynarodowego Festiwalu Filmowego w Cannes. Podczas całej imprezy zostanie pokazanych 91 filmów. Jednak tylko 22 dzieła sztuki kinowej biorą udział w głównym konkursie, którego stawką jest Złota Palma. Oprócz prezydenta festiwalu Gillesa Jacoba, nad najlepszym przebiegiem imprezy czuwa jego delegat generalny Thierry Frémaux. Jego zdaniem kino jest idealnym lekarstwem na trudności czasów kryzysu gospodarczego. “Musimy coś zrobić, by dać publiczności marzenia. Nawet po Wielkim Kryzysie lat trzydziestych kino było w świetnej formie. Teraz też z pewnością nie zniknie”. Symbolem tegorocznego festiwalu w Cannes jest Marilyn Monroe. A o tym, kto zdobędzie Złotą Palmę, nagrodę, o której marzy każdy chyba filmowiec, dowiemy się za niecałe dwa tygodnie. 
