# ORIG TITLE    Syria: walki mimo obecności obserwatorów . 
# ORIG CONTENT  W Syrii przebywa już ponad 250 obserwatorów ONZ, których zadaniem jest nadzorowanie przestrzegania zawartego w kwietniu zawieszenia broni. Jednak mimo ich obecności i zaangażowania, walki w kraju trwają. Dowódca misji obserwacyjnej generał Robert Mood uważa, że ilość obserwatorów nie przerodziła się jak dotąd w jakość osiągniętych przez nich rezultatów. “To, że jest teraz więcej obserwatorów, nie wystarczy, by stopniowo powstrzymać i całkowicie przerwać akty przemocy. Walki zostaną przerwane, gdy wszystkie strony zaangażują się w dialog”. Armia syryjska w dalszym ciągu intensywnie ostrzeliwuje zbuntowane miasto Ar-Rastan niedaleko Hims w centrum Syrii. W piątek odbyły się tam kolejne manifestacje na znak poparcia dla studentów z miasta Alep, którzy zdecydowanie wystąpili dzień wcześniej przeciwko represjom. Plan pokojowy Kofiego Annana wydaje się coraz bardziej zagrożony. Specjalny wysłannik ONZ i Ligi Arabskiej może udać się w tych dniach ponownie do Syrii, by próbować dalszych negocjacji. Poinformował o tym w piątek jego rzecznik prasowy. 
