# ORIG TITLE    Syria: zawieszenie broni jest fikcją. Brahimi mówi o “wojnie domowej” . 
# ORIG CONTENT  Potężny wybuch w południowo-wschodniej części Damaszku. Eksplodował samochód wypełniony ładunkami wybuchowymi. Zginęło co najmniej około 10 osób, w większości kobiety i dzieci.      Państwowa telewizja natychmiast wskazała, jako winnych, “terrorystów” z Wolnej Armii Syryjskiej. Ta ostatnia jednak nie przyznała się do zamachu.   W stolicy Syrii coraz częściej mają miejsce nie tylko takie zamachy, ale również przypadki ostrzeliwania niektórych dzielnic przez armię rządową. Często bombardowania te są tak intensywne, że słychać je w promieniu wielu kilometrów.   O sytuacji w Syrii wypowiedział się wysłannik pokojowy Lakhdar Brahimi:   “Uważam, że to co dzieje się w Syrii to już prawdziwa wojna domowa. A tymczasem jedną z nielicznych rzeczy, co do których oba obozy zgadzają się ze sobą, jest utrzymywanie, że nie chodzi o wojnę domową. Słyszałem kobietę, która mówiła w telewizji, że jeden z jej synów jest w armii regularnej, a drugi – w szeregach rebeliantów. Jeśli nie można tego nazwać wojną domową, to co to w takim razie jest…”   Nawet sady na północny wschód od Damaszku zostały ostrzelane, bo armia podejrzewała, że kryją się tam rebelianci…   Mimo teoretycznego zawieszenia broni, obowiązującego od piątku, zginęło w tych dniach w Syrii ponad 350 osób. 
