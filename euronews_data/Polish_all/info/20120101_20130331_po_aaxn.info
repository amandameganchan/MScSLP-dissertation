# ORIG TITLE    Tymoszenko przerwie głodówkę . 
# ORIG CONTENT  Była premier Ukrainy Julia Tymoszenko została przewieziona do szpitala w Charkowie.   Jej córka oświadczyła, że Tymoszenko odstąpi od protestu głodowego, który prowadziła od 20 kwietnia z powodu brutalnego traktowania jej przez strażników więziennych.   Była szefowa rządu cierpi na bóle pleców spowodowane problemami z kręgosłupem. Odmawia leczenia przez ukraińskich lekarzy, ponieważ obawia się, że mogą oni działać na szkodę jej zdrowia.   We wtorek władze Ukrainy odwołały piątkowy szczyt państw Środkowej i Wschodniej Europy, po tym, jak większość zaproszonych na niego przywódców odmówiła przyjazdu w proteście przeciwko uwiezieniu i brutalnemu traktowaniu Julii Tymoszenko.   Liderka opozycji odbywa obecnie karę siedmiu lat pozbawienia wolności za nadużycie władzy i działanie na szkodę państwa podczas podpisywania umów na dostawy gazu z Rosji.   Obóz Tymoszenko jest przekonany, że uwięzienie byłej premier jest polityczną zemstą jej przeciwników, w tym prezydenta Wiktora Janukowycza. 
