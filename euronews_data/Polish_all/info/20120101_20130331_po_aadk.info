# ORIG TITLE    Rozlewowi krwi winna Arabia Saudyjska- podała syryjska telewizja . 
# ORIG CONTENT  Rośnie napięcie po wczorajszych dwóch eksplozjach w Damaszku. Państwowa syryjska telewizja uważa, że stoją za nimi Arabia Saudyjska i Katar. W eksplozjach dwóch aut- pułapek zginęło 27 osób a 140 zostało rannych. Celem zamachowców były budynki policji i służb bezpieczeństwa. Dotąd żadna z organizacji terrorystycznych nie przyznała się do ich przygotowania.   Zdaniem obserwatorów, zrzucenie odpowiedzialności na Arabię Saudyjską to kolejne przemyślane zagranie władz Syrii. Arabia Saudyjska ostro krytykowała prezydenta Syrii Baszara al- Assada, a w zeszlym tygodniu zamknęła swoją ambasadę w Damaszku i odwołała dyplomatów. Syria zarzuca jej, że wspiera powstańców z Wolnej Armii Syryjskiej.  Broń dla nich ma trafiać przez terytorium Jordanii. Tym zarzutom z kolei kategorycznie zaprzeczył Amman. Przez Syrię przetoczyły się kolejne antyrządowe protesty. Świadczą o tym nowe amatorskie zdjęcia umieszczane w internecie. Według organizacji broniących praw człowieka tylko w mieście Raqqa, we wschodniej Syrii zginęło kolejnych pięć osób. 
