# ORIG TITLE    Poważne napięcie między Turcją i Syrią . 
# ORIG CONTENT  Tureckie władze rozważają możliwość interwencji militarnej w Syrii. Parlament w czasie nadzwyczajnej, zamkniętej sesji ma podjąć decyzję w sprawie wysłania tureckiej armii zagranicę. To odpowiedź na przygraniczny incydent do którego doszło w środę wieczorem. Na turecką miejscowość Akcakale spadły pociski wystrzelone z syryjskich moździerzy. Zginęło 5 osób – kobieta i czworo dzieci. Tureckie wojsko w odpowiedzi ostrzelało miejscowość Tel Abyad, bo według dowódców, właśnie stamtąd wyprowadzono atak. Rząd Turcji oświadczył, że “agresywna akcja” ze strony syryjskiego wojska stanowi poważne zagrożenie dla bezpieczeństwa kraju. Stany Zjednoczone i NATO stanowczo potępiły syryjski atak. Na prośbę władz w Ankarze zwołano pilną naradę natowskich ambasadorów. Doradca premiera Turcji oświadczył, że choć Turcja nie ma żadnego interesu w wojnie z sąsiadem, ale będzie chronić swoich granic. 
