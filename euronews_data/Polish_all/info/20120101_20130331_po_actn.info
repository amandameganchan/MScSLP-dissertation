# ORIG TITLE    Afryka Południowa: opozycjonista Julius Malema oskarżony o pranie brudnych pieniędzy . 
# ORIG CONTENT  Julius Malema został postawiony w środę w stan oskarżenia pod zarzutem prania brudnych pieniędzy. Przed budynkiem sądu w Polokwane, gdzie podjęta została ta decyzja, zgromadziło się kilkuset zwolenników polityka. Oskarżają oni partię rządzącą ANC o prześladowanie Malemy. Julius Malema, były członek partii ANC, a obecnie zdecydowany przeciwnik prezydenta Jacoba Zumy, powrócił na pierwsze strony gazet podczas niedawnych manifestacji górników. Jego zdaniem kopalnie powinny zostać znacjonalizowane. Malema walczy również o wywłaszczenie białych farmerów. W ubiegłym roku został zresztą skazany za szerzenie nienawiści na tle rasowym. Został wtedy zawieszony z prawach członka partii rządzącej. 
