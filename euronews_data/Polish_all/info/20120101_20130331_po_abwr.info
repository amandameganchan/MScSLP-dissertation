# ORIG TITLE    Coraz więcej uchodźców opuszcza Syrię . 
# ORIG CONTENT  Szef brytyjskiej dyplomacji William Hague odwiedził we wtorek obóz syryjskich uchodźców w Jordanii, w położonym w pobliżu granicy mieście Ramtha. Towarzyszył mu jordański minister spraw zagranicznych Nasser Jawdeh.     Kontakt polityków z syryjskimi uchodźcami nie zawsze był łatwy. Jedna z kobiet przywitała Hague’a długa litanią skarg:   “Oni zabijają naszych synów, zabijają nasze kobiety, hańbią nasz honor”.   A oto reakcja brytyjskiego ministra:     “No cóż, to straszne słyszeć opowieści ludzi o tym, co dzieje się w Syrii. Wielu z nich mieszkało niedaleko granicy. Czołgi, bombardowania przez lotnictwo, wszelkiego rodzaju ciężka broń są używane przeciwko cywilom”.   Jordania buduje obecnie kilka obozów dla uchodźców.   Jak podaje biuro Wysokiego Komisarza do spraw Uchodźców przy ONZ, w Iraku, Jordanii, Libanie i Turcji zarejestrowano około 112 tysięcy uciekinierów z Syrii. Ich prawdziwa liczba może być znacznie wyższa, ponieważ nie wszyscy uchodźcy zarejestrowali się. Większość z nich to kobiety i dzieci.   . 
