# ORIG TITLE    Rosyjska cerkiew obchodzi Boże Narodzenie . 
# ORIG CONTENT  Rosyjska Cerkiew i wyznawcy niektórych innych Kościołów prawosławnych 7 stycznia obchodzą Boże Narodzenie. W czasie mszy wigilijnej, patriarcha Moskwy i Wszechrusi Cyryl odprawił mszę w stołecznym soborze Chrystusa Zbawiciela. Duchowny swoje słowa skierował między innymi do obecnego na nabożeństwie premiera Dmitrija Miedwiediewa, a także innych przywódców politycznych. Patriarcha Cyrył zaapelował o powściągliwość w stosowaniu niedawno zaostrzonych przepisów dotyczących przestępstw religijnych. Jego zdaniem trzeba stosować pokojowe metody wobec antykościelnych incydentów. “Najważniejsze, by reakcja na bluźnierstwa była wolna od agresji” – powiedział Cyryl. Nie wspomniał on jednak bezpośrednio o grupie punkowej Pussy Riot, która przed rokiem w tym miejscu wykonała antyrządową piosenkę. Dwie z pięciu artystek odbywają obecnie karę więzienia. Rosyjska Cerkiew ściśle współpracuje z krajowymi władzami. 
