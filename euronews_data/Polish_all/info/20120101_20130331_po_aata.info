# ORIG TITLE    Hiszpania na skraju bankructwa? . 
# ORIG CONTENT  Fatalne informacje docierają z Hiszpanii. Poziom bezrobocia osiągnął tam 24 procent, to najwięcej od 1996 roku. Bez pracy pozostaje ponad 5,5 miliona ludzi, w przypadku, miliona, 700 tysięcy gospodarstw domowych nikt nie pracuje. Do tego doszło obniżenie ratingu przez agencję Standard &amp; Poors. Ekonomiści nie mają wątpliwości, że druga, w ciągu trzech lat recesja może być głębsza niż pierwsza i może przynieść katastrofalne skutki. A hiszpański premier ma bardzo ograniczone pole manewru. Musi wprowadzić drastyczne i niepopularne cięcia, konieczne, by ograniczyć deficyt budżetowy narzucony przez Unię. Jednak Mariano Rajoy jest daleki od oskarżania wiodących prym we wspólnocie Francji i Niemiec. “Polityka oszczędności nie jest polityką Angeli Merkel. Jest polityką Unii Europejskiej, polityką strefy euro, projektu, w którym znaleźliśmy się wszyscy dobrowolnie”, wyjaśnia hiszpański premier. Hiszpański premier, który objął swoje stanowisko niespełna pół roku temu, musi ratować kraj znajdujący się na skraju zapaści gospodarczej. W razie niepowodzenia, może dojść do gigantycznego kryzysu w całej strefie euro. 
