# ORIG TITLE    Kolumbijska FARC uwolniła ostatnich więźniów wojskowych . 
# ORIG CONTENT    Kolumbijska komunistyczna partyzantka FARC uwolniła ostatnich 10 wojskowych i policyjnych więźniów. Uwolnieni spotkali się ze swoimi bliskimi na lotnisku na południe od stolicy kraju, Bogoty.  . Wszyscy niedawni zakładnicy byli ubrani w mundury. Niektórzy z nich w więzieniach FARC położonych w dżungli spędzili ostatnie 14 miesięcy. Władze Kolumbii nie zamierzają podejmować rozmów z FARC, dopóki partyzanci przetrzymują 700 cywilnych więźniów.   Mimo to, prezydent kraju Juan manuel Santos docenia gest partyzantów. Oświadczył, że uwolnienie zakładników, a także obietnica zaprzestania porwań przez FARC została doceniona przez władze centralne.   W ostatnich latach partyzantka FARC poniosła serię porażek w walkach z siłami rządowymi. Straciła także poparcie najbiedniejszej części społeczeństwa. Wszystko wskazuje na to, że wkrótce w Kolumbii zakończy się trwający od 50 lat wewnętrzny konflikt. 
