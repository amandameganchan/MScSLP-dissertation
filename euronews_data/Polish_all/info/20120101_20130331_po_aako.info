# ORIG TITLE    Fala uchodźców z Syrii zalała Turcję . 
# ORIG CONTENT  Niemal 2,5 tysiąca syryjskich uchodźców schroniło się w sąsiedniej Turcji w ciągu ostatnich trzech dni. Opuścili prowincję Idlib, uciekając przed grozą toczących się tam walk.   Według władz tureckich to, jak dotychczas, rekordowa liczba syryjskich uciekinierów, którym udało się przekroczyć granicę.   Wśród uchodźców znajdują się dzieci, kobiety, starcy, ale także ludzie przyjeżdżający na tymczasowy pobyt u zamieszkałych w Turcji krewnych.    “Jesteśmy 10-osobową grupą młodych mężczyzn i przyjechaliśmy tu w odwiedziny do naszych rodzin. Zburzono nasze domy, a w Taftanaz cierpi ponad 270 osób. Ciała wielu ofiar leżą pod gruzami. Nie można ich stamtąd wydostać, żeby móc je pochować. Taftanaz zostało całkowicie zniszczone”.   Turcja, która zerwała stosunki dyplomatyczne z Syrią, zorganizowała w trzech przygranicznych prowincjach kilka prowizorycznych obozów dla uchodźców.   Nowa fala uchodźców wiąże się z nasileniem walk w regionie Idlib. Dzieje się to na kilka dni przed wejściem w życie planu pokojowego Kofiego Annana, który przewiduje zawieszenie broni.   Syryjska opozycja nie wierzy jednak, że Baszar Al-Assad rzeczywiście dotrzyma warunków planu.   . 
