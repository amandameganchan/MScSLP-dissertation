# ORIG TITLE    Kolejna porażka rządu w Europie – tym razem Niemcy . 
# ORIG CONTENT  Po spektakularnych porażkach wyborczych rządzących partii w Wielkiej Brytanii, Grecji, Francji i Włoszech, przyszedł czas na Niemcy. W niedzielę samorządowców wybierać będą mieszkańcy Nadrenii Północnej-Westfalii i wszystko wskazuje na to, że CDU kanclerz Angeli Merkel zostanie zepchnięta do głębokiej defensywy. Co ciekawe, porażki spodziewa się nawet lokalny lider, Norbert Röttgen, obecny minister środowiska. Stwierdził on, że woli tekę ministra niż rolę opozycjonisty w landowym parlamencie. Na pewno takie słowa nie przysporzyły mu zbyt wielu zwolenników. Po wygraną w wyborach zmierzają socjaliści. Jednak prawdopodobnie SPD nie uzyska wystarczającej liczby głosów, żeby rządzić samodzielnie. Hannelore Kraft w czasie kampanii musiała się mocno tłumaczyć ze swojej dotychczasowej działalności. Lokalny rząd SPD upadł, gdy Kraft przedstawiła projekt budżetu z deficytem powyżej 3,5 miliona euro. Socjaliści stworzą prawdopodobnie centro-lewicową koalicję z Zielonymi, ale według sondażów do władz landu mogą dostać się również inne niewielkie ugrupowania. Jednym z nich jest Partia Piratów, która ma już swoich przedstawicieli w parlamentach trzech innych krajów związkowych. Teraz jej władze liczą na to, że przekroczą 5-procentowy prób i poszerzą swoje zdobycze o czwarty land. Nadrenia Północna-Westfalia jest dużym, uprzemysłowionym landem w Zagłębiu Ruhry. Największe jego miasta to Düsseldorf‎ i Kolonia. 
