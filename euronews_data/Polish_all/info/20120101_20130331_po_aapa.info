# ORIG TITLE    Kolejne protesty przeciw cięciom – tym razem w Słowenii . 
# ORIG CONTENT  Cięcia, oszczędności, zaciskanie pasa – te słowa słychać ostatnio w całej Europie. Także w Słowenii. W środę na ulice wyszło 80 tysięcy pracowników słoweńskiego sektora publicznego. Protestują przeciw zwolnieniom i obniżkom pensji. “Musimy się sprzeciwić”, mówił Dusan Semolić, przewodniczący Niezależnego Związku Zawodowego. “Musimy odrzucić środki zalecane przez Komisję Europejską, Europejski Bank Centralny i Międzynarodowy Fundusz Walutowy. Środki bezmyślnie kopiowane przez naszych polityków”. Rząd Słowenii, która kilka lat temu była najprężniejszą gospodarką strefy euro tłumaczy się, że budżet znalazł się na krawędzi. Władze chcą ograniczyć rosnące w szybkim tempie zadłużenie państwa. Między innymi obniżając płace w budżetówce. “Widzisz, jakie są płace?”, pytał reportera Domenik Densa, pracownik służby zdrowia. “To co dostajemy to nic. Musimy wyjść na ulice, inaczej się nie poprawi”. “Jestem tu, by walczyć dla swoich wnuków”, mówi z kolei nauczyciel Franc Nagode. “Boję się, czy nasze dzieci znajdą sobie pracę. Ja pracuję ostatni dzień, jutro przechodzę na emeryturę”. W ciągu 4 lat Słoweński dług wzrósł z 22% do niemal 48% PKB, a bezrobocie z poziomu 7 procent, do ponad 12 procent. 
