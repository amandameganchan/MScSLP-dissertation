# ORIG TITLE    Przyspieszone wybory lokalne wstrząsną niemieckim rządem? . 
# ORIG CONTENT  Przyspieszone wybory w niemieckim landzie Nadrenia Północna – Westfalia będą ważnym sprawdzianem dla popularności niemieckiej kanclerz Angeli Merkel i partii koalicyjnych. Około 33 procent wyborców z Nadrenii popiera chadecję, ale kandydat na nowego premiera landu, minister środowiska Norbert Roettgen zapowiedział, że przyjmie mandat tylko pod warunkiem, że wejdzie do rządu. Problem w tym, że obecny koalicjant chadecji na szczeblu federalnym, liberalna FDP, notuje poparcie na poziomie 2 procent i może mieć problem z dostaniem się do związkowych władz. W efekcie, większość mogą mieć socjaldemokraci z SDP wraz z partią Zielonych, którzy w sondażach w sumie dostają 52% głosów. Przyspieszone wybory są wynikiem rozpadu dotychczasowego rządu mniejszościowego tworzonego przez SDP i Zielonych. Lokalny parlament odrzucił projekt budżetu i zdecydował o samorozwiązaniu. Nadrenia Północna-Westfalia to land z wielkimi miastami i przemysłem ciężkim, w którym tradycyjnie przeważają lewicowe partie. Jeśli po wyborach okaże się, że FDP nie dostanie się do władz, może to oznaczać polityczny koniec dla szefa partii i wicekanclerza, Philippa Roeslera. A to może się z kolei przełożyć na stosunki w koalicyjnym rządzie federalnym. 
