# ORIG TITLE    Samo-jeżdżące samochody są już na drogach . 
# ORIG CONTENT    Po raz pierwszy na publicznych drogach, w czasie normalnego ruchu samochodowego zostały przetestowane samo-jeżdżące auta.   Tak zwany pociąg drogowy, czyli konwój składający się z dwóch ciężarówek i trzech samochodów osobowych przeszedł pomyślny sprawdzian na autostradzie w pobliżu Barcelony.   W konwoju jedynie pierwszy pojazd miał kierowce. Reszta aut za pomocą komputerów imitowała jego zachowanie.      “To niezła zabawa patrzeć na przejeżdżające obok auta i ich kierowców, którzy widzą, że zamiast trzymać kierownicę czytam gazetę. Chyba nie potrafią w to uwierzyć” – śmieje się Linda Wahlstrom z Volvo.   Dzięki komunikacji bezprzewodowej i autonomicznemu systemowi kontroli trakcji samochody podążające za “liderem” konwoju dokładnie powtarzają jego manewry.   “Chyba wole już samochód, który jeździ sam, niż prowadzony przez jakiegoś szaleńca. To spory postęp, podoba mi się ten pomysł” – mówi stojąca w korku Sonsoles Solis.   Jeśli rozwiązanie przyjmie się na dobre, to dzięki systemowi kamer, radarów i czujników laserowych wielu kierowców będzie mogło w końcu spokojnie… zasnąć za kierownica.  . 
