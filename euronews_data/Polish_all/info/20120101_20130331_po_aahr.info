# ORIG TITLE    Kara śmierci wróciła do Japonii . 
# ORIG CONTENT  Trzech wielokrotnych morderców skazanych na karę śmierci, zostało w czwartek poddanych egzekucji. Najwyższa kara została wykonana w Japonii po raz pierwszy od 2010 roku. Tym samym Japonia na powrót stała się drugim obok Stanów Zjednoczonych krajem rozwiniętym, w którym wykonuje się karę główną. Jak poinformował japoński minister sprawiedliwości Toshio Ogawa, wyroki zostały wykonane w trzech różnych więzieniach. “Japończycy są zwolennikami kary śmierci. Kara ta jest też wyznaczana przez sądy. Dlatego nie zmienię prawa i zamierzam wykonywać obowiązki, jakie spoczywają na ministrze sprawiedliwości”, wyjaśniał minister. W japońskich więzieniach pozostaje ponad 100 osób, które zostały skazane na śmierć. Choć od dwóch lat nie wykonywano wyroków, jednak formalnie nie ogłoszono moratorium na tę karę. Przeciwnicy kary śmierci nie ukrywają rozczarowania czwartkowymi egzekucjami. Według sondażów, ponad 80 procent Japończyków popiera najwyższy wymiar kary. 
