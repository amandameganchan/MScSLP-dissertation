# ORIG TITLE    Belgia: wspólniczka pedofila-mordercy wyjdzie na wolność? . 
# ORIG CONTENT    Belgijski sąd uznał, że była małżonka pedofila i mordercy Marca Dutroux, która pomagała mu w zbrodniach może opuścić więzienie, by odpokutować winy służąc w klasztorze. Michelle Martin odbyła w wiezieniu ponad połowę kary 30 lat pozbawienia wolności za pomoc w porwaniu i zgwałceniu sześciu dziewczynek, z których dwie zostały zamordowane, a kolejne dwie zagłodzone na śmierć.     “Będzie pomagać siostrom w przygotowaniu paczek żywnościowych dla potrzebujących. To jest to, co pani Martin chce robić, konkretne rzeczy dla odkupienia swojej winy” – mówi prawnik skazanej Thiery Monreaux.   Jeśli dojdzie do przedterminowego zwolnienia Michelle Martin, trafi ona do klasztoru klarysek w Malonne, około 60 kilometrów od Brukseli. Klasztor sąsiaduje z przedszkolem i szkołą, co powoduje, że decyzja sądu spotkała się z gwałtownym sprzeciwem lokalnej społeczności.     “Boje się, bo sama mam dzieci, jedno z nich chodzi właśnie do tego przedszkola” – mówi mieszkanka Malonne Sybille Stilmant.   “Klasztor klarysek był miejscem, gdzie przychodziły nasze dzieci, które uczęszczają do szkoły obok. Teraz maja tam być mordercy. To nienormalne” – oburza się Michel Dethier z Malonne.   Zbrodnie jakich dopuścił się Dutroux ze swoją małżonką wstrząsnęły Belgią w latach ’90. Dwie z porwanych dziewczynek zostały zagłodzone na śmierć, dwie inne zakopane żywcem.   Prawnik rodzin ofiar zapowiada odwołanie się od decyzji sądu o przedterminowym zwolnieniu Michelle Martin. 
