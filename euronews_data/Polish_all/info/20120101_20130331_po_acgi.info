# ORIG TITLE    Robin Hood z Andaluzji . 
# ORIG CONTENT  Dwóch członków hiszpańskich związków zawodowych zabawiło się w nowoczesnych Robin Hoodów. Ukradli dostawę jedzenia z jednego z supermarketów i zaczęli je rozdawać za darmo. Złodzieje zostali zatrzymani, po nocy spędzonej w więzieniu, zwolniono ich, ale postawiono im zarzuty kradzieży i nacisków na sklep w celu uzyskania datku charytatywnego. Jednak nie boją się sądu. “Wzięliśmy jedzenie i daliśmy rodzinom, które mają naprawdę ciężko – jeśli to jest kradzież, to jestem winny”, powiedział Francisco Molero ze związku SAT. Przywódcy największych hiszpańskich związków zawodowych potępili takie działania. Z kolei przedstawiciele przemysłowców zapewniają, że wiele firm, w tym supermarketów, wspiera organizacje charytatywne. W napadzie na supermarket wziął udział również komunistyczny burmistrz miejscowości Marinaleda. “Jeśli skończę w więzieniu, bo zwróciłem uwagę na kryzys, to będzie zaszczyt”, powiedział Juan Manuel Sánchez Gordillo, który w ramach solidarności z zatrzymanymi, spędził noc w prowizorycznym obozie. Andaluzja została mocno dotknięta przez krach na rynku nieruchomości. Około jednej trzeciej ludzi nie ma pracy. 
