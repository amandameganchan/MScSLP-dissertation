# ORIG TITLE    Lance Armstrong traci sponsorów . 
# ORIG CONTENT  Lance Armstrong jest coraz bardziej osamotniony. Po coraz mocniejszych podejrzeniach używania środków dopingujących amerykańskiego kolarza porzucają kolejni sponsorzy.   Decyzję o zerwaniu kontraktów podjęły już firmy Nike i Trek. Produkujący piwo koncern Anheuser-Busch nie przedłuży ważnej do końca roku umowy z Armstrongiem. Te wszystkie firmy będą jednak w dalszym ciągu wspierać założoną przez kolarza fundację na rzecz walki z rakiem Livestrong. Lance Armstrong zrezygnował zresztą w środę z funkcji jej prezesa.    Oto jak tę sytuację komentuje Mike Paul, specjalista od public relations: . “Ludzie mówią sobie, że jest tyle dowodów, i że w dodatku sponsorzy odchodzą. A zatem to musi być prawda. Czy jego fundacja może przeżyć? Jeśli Lance przyzna się do winy, do tego, że okłamał cały świat, to myślę, że fundacja może przetrwać. Ale jeśli będzie dalej wszystkiemu zaprzeczał, wtedy ona może się rozpaść”.   W ubiegłym tygodniu Amerykańska Agencja do walki z Dopingiem wydała raport oskarżający Armstronga. Według tego dokumentu kolarz używał różnych środków dopingujących w ciągu niemal całej swojej kariery i zachęcał do tego członków swojej ekipy. Środowisko kolarskie skarży się na to, że Międzynarodowa Unia Kolarska wciąż jeszcze nie zareagowała na amerykański raport. 
