# ORIG TITLE    Unia Europejska w oczekiwaniu na grecki rząd . 
# ORIG CONTENT  W greckim parlamencie rozpoczęły się prace mające na celu utworzenie nowego rządu koalicyjnego.    Liderzy Unii Europejskiej z niecierpliwością oczekują rozpoczęcia współpracy z nowymi władzami w Atenach.   Przewodniczący Komisji Europejskiej José Manuel Barroso jako pierwszy wyraził zadowolenie z zaistniałej perspektywy wyjścia z politycznego impasu:     “Popieramy was. Grecja jest członkiem zarówno strefy euro jak i rodziny europejskiej. Jesteśmy gotowi do pracy z wami i do poparcia wszystkich możliwych środków mających na celu powrót ożywienia gospodarczego i wzrost zatrudnienia”.     Włochy, które przez ostatnie kilka dni znajdowały się pod presją rynków finansowych, także odetchnęły z ulgą.   Włoski premier Mario Monti wyraził nadzieję na szybkie utworzenie w Grecji silnego rządu, zdolnego do wypełnienia zobowiązań wobec europejskich instytucji.   “Nasze pozycje stale się do siebie zbliżają. Uważam ten fakt za pozytywny “ – powiedział premier Włoch.   . Rezultat greckich wyborów spotkał się też z aplauzem pogrążonej w trudnościach finansowych Hiszpanii. Premier Mariano Rajoy zareagował dużą dozą optymizmu:   “ Jestem pewien, że wyniki tych wyborów posłużą wzmocnieniu euro. Już wkrótce Grecja dostrzeże pozytywne efekty tego głosowania oraz decyzji, które zostaną w jego wyniku podjęte”.     Dla większości Greków, to jeszcze nie moment na świętowanie zwycięstwa. Poziom bezrobocia sięga bowiem nadal 22 procent, a społeczeństwo już od ponad dwóch lat cierpi z powodu drastycznych cięc wynagrodzeń i znacznego wzrostu podatków.         . 
