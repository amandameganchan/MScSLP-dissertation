# ORIG TITLE    Sandy wtrąca się do kampanii wyborczej w Stanach Zjednoczonych . 
# ORIG CONTENT  Stan najwyższej gotowości na wschodnim wybrzeżu Stanów Zjednoczonych. Podjęte zostały nadzwyczajne środki bezpieczeństwa w oczekiwaniu na nadejście huraganu Sandy. Wiatr o prędkości przekraczającej często 140 kilometrów na godzinę powinien wzmocnić się jeszcze bardziej w najbliższych godzinach. Konsekwencją tego są tysiące odwołanych lotów i prawie 400 tysięcy ewakuowanych nowojorczyków. Barack Obama pamięta, jak złe wrażenie wywarły nieudane działania władz po huraganie Katrina. Stara się pokazać, że panuje nad sytuacją: . “To jest bardzo potężna burza. Swoje pierwsze słowa kieruję do mieszkańców Wschodniego Wybrzeża, od Wirginii aż do północy. Muszą bardzo poważnie traktować to zagrożenie.” . Sandy doprowadziła do tego, że kampania wyborcza została de facto zawieszona, i to zaledwie 9 dni przed głosowaniem. Obaj kandydaci musieli odwołać wiece w stanach, nad którymi ma przejść huragan. Mówi jedna z mieszkanek stanu New Jersey: . “Jestem dość daleko od wody. Myślę, że nie będę miała problemów mimo tego wiatru. Teraz można już tylko czekać.” . W Nowym Jorku, między innymi na Manhattanie i w dzielnicy Queens, jest pusto. Od niedzieli nie jeździ metro, a autobusy pozostały w zajezdniach. Mówi mieszkanka miasta: . “To jest śmieszne. Nowy Jork to mieszanka ludzi, którzy wstają codziennie, by zarabiać na życie. A tu nie można nawet używać komunikacji miejskiej.” . Sandy spowodowała jak dotąd śmierć około 60 osób na Karaibach. Sytuacja może pogorszyć się, jeśli huragan zderzy się z dwoma frontami chłodnymi nadciągającymi z zachodniej i północnej części kontynentu. 
