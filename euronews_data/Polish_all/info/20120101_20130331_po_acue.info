# ORIG TITLE    Premier Turcji obwinia Rosję za syryjską tragedię . 
# ORIG CONTENT  Turecki premier skrytykował Rosję za jej stanowisko wobec Syrii. Recep Erdogan w wywiadzie dla tureckiej telewizji obwinił Rosjan o przyczynienie się do syryjskiej wojny domowej.   “Rosja stoi za masakrą w Syrii, przez swoje bierne zachowanie”, przekonywał premier. “Dyskutowałem z władzami rosyjskimi i powiedziałem, że nie powinni wspierać syryjskiego reżimu, ale gdy Rosja go popierała, uzyskał on też poparcie Chin”.   Wraz z zaostrzaniem się walk w Syrii, rośnie liczba uchodźców. Szacuje się, ze jak dotąd kraj opuściło ponad 300 tysięcy Syryjczyków. Obozy dla uchodźców powstają w Jordanii, Iraku, Libanie i właśnie Turcji. Władze w Ankarze, które przez długi czas wspierały syryjską dyktaturę, od ponad roku wycofały poparcie dla władzy Baszara Al-Asada i uznały opozycyjne władze. 
