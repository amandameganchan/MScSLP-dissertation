# ORIG TITLE    Rosyjski biznesmen Aleksandr Lebiediew krytykuje “autorytaryzm” Kremla . 
# ORIG CONTENT  Według Aleksandra Lebiediewa, jednego z najbogatszych biznesmenów Rosji, kraj ten jest o krok od powstania systemu represyjnego. W wywiadzie dla agencji Reutera 52-letni miliarder, działający w sektorze bankowym, w mediach, budownictwie i rolnictwie, krytykuje bardzo indywidualną koncepcję władzy Władimira Putina. Lebiediew powiedział również, że czuje się zagrożony, pod presją, i że myśli o likwidacji na dłuższą metę swoich interesów w Rosji. “Pozostało mi już niewiele czasu. Jeżeli o mnie chodzi, nie widzę, co zrobiliśmy złego. No zgoda, finansowałem dziennik uważany za pismo opozycyjne.” . Aleksandr Lebiediew podzielił się swoimi obawami, że Rosja zbliża się do wprowadzenia represji politycznych. W podobnych słowach opisywał sytuację w kraju opozycyjny bloger Aleksandr Nawalny. Ten 36-letni adwokat, który wsławił się ujawnianiem afer korupcyjnych w firmach kontrolowanych przez państwo, był jednym z organizatorów antyputinowskich manifestacji w ostatnich miesiącach. W ostatni wtorek Nawalny został oficjalnie oskarżony o sprzeniewierzenia. I skomentował ten fakt w następujących słowach: “represje dopiero się zaczynają”. 
