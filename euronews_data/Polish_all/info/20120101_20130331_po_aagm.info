# ORIG TITLE    Sall nowym prezydentem Senegalu . 
# ORIG CONTENT  Tysiące Senegalczyków świętowały w nocy wyborcze zwycięstwo Mackyego Salla. Były premier zastąpi na stanowisku prezydenta kraju Abdoulaye’a Wade’a, który rządził przez 12 lat. Choć oficjalne wyniki będą znane prawdopodobnie dopiero w środę, już w niedzielny wieczór Wade uznał swoją porażkę. Senegal jest jedynym krajem w Afryce Zachodniej, gdzie nigdy nie doszło do zamachu stanu. Niektórzy obserwatorzy obawiali się, że gdyby Wade został wybrany na trzecią kadencję, mogłoby dojść do poważnych zamieszek. Opozycja zarzucała mu, że złamał konstytucję, która pozwala rządzić tylko przez dwie kadencje. Sall ma nadzieję, że zostanie zaakceptowany przez wszystkich mieszkańców kraju. “W wyborach zwyciężyli Senegalczycy. Pokazaliśmy, że nasza demokracja jest dojrzała. Chcę być prezydentem wszystkich Senegalczyków, skala mojego zwycięstwa wyraża oczekiwania ludzi”. Gdy Wade ogłosił, że będzie starać się o trzecią kadencję, w Senegalu doszło do rozruchów, w których zginęło sześć osób, a kilkadziesiąt zostało rannych. Na razie nie wiadomo, jakie są dalsze plany odchodzącego prezydenta. 
