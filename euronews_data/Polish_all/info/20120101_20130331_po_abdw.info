# ORIG TITLE    “VatiLeaks” – turbulencje w Watykanie . 
# ORIG CONTENT  Podczas tradycyjnej mszy w Watykanie z okazji dnia Zesłania Ducha Świętego trudno było zauważyć jakiekolwiek oznaki niepokoju w związku z coraz głośniejszą aferą określaną przez prasę jako “VatiLeaks”, z wyjątkiem być może bardziej niż zwykle stroskanej miny papieża, który przewodniczył obchodom. I Benedykt XVI rzeczywiście ma powody do zmartwienia. Paolo Gabriele, osobisty kamerdyner Ojca Świętego, przebywa w dalszym ciągu w areszcie. Jest podejrzewany o współudział w przekazaniu mediom tajnych dokumentów Watykanu. Ale prasa włoska uważa, że w Stolicy Piotrowej jest więcej takich nielojalnych osób. I jeszcze inny poważny problem dla Watykanu. Prezes watykańskiego banku Ettore Gotti Tedeschi, został nagle zwolniony. Rada Administracyjna banku przyjęła w głosowaniu wotum nieufności w stosunku do prezesa. Oficjalnie zarzuca się, że Ettore Gotti Tedeschi “nie umiał wykonać pewnych ważnych obowiązków”. Jednym z jego głównych zadań było uzdrowienie finansów Watykanu.   . Mówi Carl Anderson, członek Rady Administracyjnej banku watykańskiego: . “Mam nadzieję, że to zwolnienie będzie początkiem nowego rozdziału w historii banku, że zostanie przywrócony jego dobry wizerunek publiczny. Musimy też lepiej przestrzegać zasad poufności”.   Prasa włoska nie wyklucza możliwości, że Ettore Gotti Tedeschi mógł również uczestniczyć w przekazywaniu mediom tajnych dokumentów. 
