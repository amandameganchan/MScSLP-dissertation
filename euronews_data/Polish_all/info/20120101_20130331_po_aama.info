# ORIG TITLE    Smoleńsk, poranne uroczystości na Powązkach i na Krakowskim Przedmieściu . 
# ORIG CONTENT  Polska wspomina ofiary katastrofy pod Smoleńskiem. Symbolem sytuacji politycznej w kraju dwa lata po katastrofie jest zorganizowanie osobnych uroczystości przez stronę rządową i przez opozycję. Premier Tusk uczcił pamięć ofiar na Powązkach.   Wśród odczytanych na cmentarzu nazwisk – nazwisko prezydenta Lecha Kaczyńskiego, jego żony, generałów, posłów, a także członków rodzin katyńskich.   Jarosław Kaczyński i jego zwolennicy udali się niemal w tym samym czasie na Krakowskiem Przedmieście. Tu właśnie, przed Pałacem Prezydenckim, tysiące Polaków gromadziły się przed dwoma laty w żałobie po śmierci szefa państwa. W przeddzień rocznicy kilkaset osób manifestowało również przed ambasadą Rosji. Krytykowali władze polskie za brak postępów w śledztwie, a także za to, że wrak prezydenckiego Tupolewa wciąż nie powrócił do kraju. Pojawiały się również sugestie o możliwości zamachu w Smoleńsku. Polski samolot rządowy rozbił się 10 kwietnia 2010 roku obok lotniska w Smoleńsku. Polska delegacja z prezydentem Lechem Kaczyńskim na czele miała uczestniczyć w obchodach związanych ze zbrodnią katyńską.   . 
