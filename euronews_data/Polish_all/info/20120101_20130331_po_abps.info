# ORIG TITLE    Mali: islamscy radykałowie niszczą zabytki Timbuktu . 
# ORIG CONTENT    Powiązani z al-Kaidą bojownicy islamscy, którzy kontrolują północne i wschodnie regiony Mali rozpoczęli burzenie starożytnych grobowców w Timbuktu.   Islamiści z ugrupowania Ansar Dine ostrzelali mauzolea z broni palnej i chwycili za kilofy. Zapowiadają zniszczenie wszystkich 300 grobowców, które uznają za obrazę dla islamu.   Timbuktu jest od wiosny samozwańczą stolicą państwa Tuaregow i islamskich radykałów, którzy wprowadzają rygorystyczne prawo szariatu na zajętych przez siebie terenach.    W ubiegłym tygodniu Timbuktu zostało uznane przez UNESCO za jeden z zagrożonych pomników Światowego Dziedzictwa Ludzkości. Stalo się tak na wniosek legalnych władz Mali.   Zbudowane w XI wieku Timbuktu było stolicą średniowiecznego imperium Mali oraz miastem słynnym z bogactwa, meczetów i uczelni. Do XVII wieku uważane było za centrum intelektualne regionu.   Tuarescy powstańcy działają w sposób znany z Afganistanu, gdzie w roku 2001 talibowie wysadzili wykute w skale posągi Buddy, które uważali za świętokradcze. 
