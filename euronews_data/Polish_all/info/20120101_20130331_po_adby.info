# ORIG TITLE    Rosja: afera w ministerstwie obrony . 
# ORIG CONTENT  Rosja ma nowego ministra obrony. Władmir Putin na to stanowisko mianował Siergieja Szojgu, gubernatora obwodu moskiewiskiego, byłego ministra ds. sytuacji nadzwyczajnych.   Poprzedni szef resortu został zdymisjonowany po ujawnieniu skandalu korupcyjnego. Chodzi o malwersacje w kontrolowanej przez ministerstwo firmie Obronserwis, zaopatrującej rosyjskie siły zbrojne. Anatolij Sierdiukow jest podejrzany o oszustwa finansowe na kwotę 100 milionów dolarów.   Pikanterii całej sprawie dodaje fakt, że Sierdiukow został nakryty przez policję nad ranem w mieszkaniu swojej kochanki, dyrektor departamentu nieruchomości w resorcie obrony. Jest to o tyle istotne, że były już minister to mąż córki wicepremiera Wiktora Zubkowa, sojusznika Władimira Putina.   Sierdiukow swoją pozycję zawdzięczał koneksjom rodzinnym. Zaczynał jako sprzedawca mebli. Potem dzięki teściowi piął się po szczeblach kariery. W 2007 roku został ministrem obrony. Był ostro krytykowany m.in. za reformę w rosyjskiej armii, która zakładała zwolenia oficerów.   . 
