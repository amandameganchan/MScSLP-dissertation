# ORIG TITLE    Tytuł, imię, strój – kim będzie Benedykt XVI po abdykacji . 
# ORIG CONTENT  Benedykt XVI nie zmieni imienia po opuszczeniu papieskiego tronu. Będzie można w dalszym ciągu zwracać się do niego w słowach “Jego świętobliwość Benedykt XVI”. Będzie miał oficjalny tytuł emerytowanego papieża. Będzie jednak kilka zmian. Złoty papieski pierścień, który papież wybrał na początku pontyfikatu, zostanie zgodnie z tradycją zniszczony. Joseph Ratzinger będzie nosił prostą białą sutannę, ale – jak podkreślił rzecznik Watykanu – nie będą jej towarzyszyły czerwone papieskie buty: . “Te buty są bardzo ważne. Papież nie będzie już nosił czerwonych butów, które często widzieliśmy. Postanowił, że będzie nosił brązowe buty, które podarowano mu podczas niedawnej podróży do Meksyku.” . W czwartek wieczorem papież położy kres swemu pontyfikatowi bez żadnej szczególnej uroczystości. Pożegna się tylko z obecnymi w Rzymie kardynałami. Następnie odleci helikopterem do Castel Gandolfo, gdzie będzie mieszkał przez dwa miesiące w letniej rezydencji papieskiej. 
