# ORIG TITLE    Prezydent Cypru: nie róbcie z nas laboratorium! . 
# ORIG CONTENT  “Sytuacja jest pod kontrolą i Cypr nie ma żadnego zamiaru wyjścia ze strefy euro” – powiedział w piątek rano prezydent tego kraju. Następnego dnia po otwarciu banków na wyspie Nicos Anastasiades powiedział, że ryzyko bankructwa banków już minęło. Szef państwa skrytykował również europejskich partnerów Cypru i oskarżył ich o wysunięcie “bezprecedensowych wymagań, które uczyniły z Cypru laboratorium”. Władze kraju zgodziły się w poniedziałek na likwidację banku Laiki i ściągnięcie specjalnego podatku od dużych depozytów bankowych – a wszystko to w zamian za międzynarodową pomoc w wysokości 10 miliardów euro. Po raz pierwszy zastosowano tak drastyczną formę ratowania publicznych finansów. Niektórzy wolą robić z tego żarty, jak ten mieszkaniec Cypru: . “Trojka przyjedzie na Cypr 1 kwietnia i powie, że to był primaaprilisowy żart”. Instytucja reprezentująca największe banki świata uznała wczoraj, że istnieje realna możliwość wyjścia Cypru ze strefy euro po wprowadzeniu w życie tego kontrowersyjnego planu ratunkowego. 
