# ORIG TITLE    Indie. Samopodpalenie przeciw prezydentowi Chin . 
# ORIG CONTENT  W trakcie protestu w New Delhi przeciwko wizycie w Indiach chińskiego prezydenta Hu Jintao, podpalił się tybetański uchodźca. Płomienie szybko ugaszono, a 27-latka przewieziono do szpitala. Jego stan jest poważny. Organizatorzy demonstracji chcą, by indyjskie władze zwróciły uwagę na kwestię Tybetu. “Tybetańczycy mieszkający w Tybecie protestują przeciw chińskiej okupacji i domagają się wolności dla Tybetu i powrotu Jego Świątobliwości Dalajlamy”, powiedziała Tenzin Chokey. “My, którzy pozostajemy na wygnaniu, też manifestujemy, zwłaszcza w czasie wizyty Hu Jintao”. W ciągu ostatniego roku podpaliło się blisko 30 Tybetańczyków, w większości mnichów, głównie w południowo-zachodnich Chinach. Co najmniej 20 protestujących zmarło. W Indiach mieszka około 120 tys. tybetańskich uchodźców. 
