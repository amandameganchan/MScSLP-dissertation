# ORIG TITLE    Premier Włoch pożegnał ofiarę zamachu w Brindisi . 
# ORIG CONTENT    Członkowie rodziny, przyjaciele i przedstawiciele rządu Włoch wzięli udział w pogrzebie szesnastolatki, która zginęła w sobotę w zamachu bombowym na szkołę w Brindisi.    Melissa Bassi była w grupie uczniów, kiedy eksplodował ładunek umieszczony w koszu na śmieci. Dziesięcioro innych uczniów odniosło poważne obrażenia.    Wśród żegnających szesnastolatkę był także premier Włoch Mario Monti, który z powodu serii zamachów i trzęsienia ziemi w kraju skrócił swój pobyt na szczycie NATO w Chicago.   Mimo prowadzonego na szeroką skalę policyjnego śledztwa, dotychczas nikomu nie postawiono zarzutów w tej sprawie.   Władze są przekonane, że za zamachem nie stoi mafia, choć wciąż nie potrafią wskazać ani sprawców, ani motywów zbrodni.   . 
