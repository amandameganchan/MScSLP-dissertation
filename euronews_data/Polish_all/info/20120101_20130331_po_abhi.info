# ORIG TITLE    Francja: obniżą wiek emerytalny . 
# ORIG CONTENT  Francois Hollande zapowiedział obniżenie wieku emerytalnego do 60 lat. To całkowity odwrót od strategii jego poprzednika, bo Nicolas Sarkozy podniósł wiek emerytalny do 62 roku życia. Według zapowiedzi nowego prezydenta, na wcześniejszą emeryturę będą mogły przejść osoby, które zaczęły pracować przed 20 rokiem życia, matki, które wychowały minimum trojkę dzieci oraz starsi bezrobotni.     Marisol Touraine, minister spraw społecznych wyjaśniła, że “takiego ruchu ze strony prezydenta można się było spodziewać, bo w ten sposób chce on realizować zasady sprawiedliwości społecznej. Ma tu na uwadze szczególnie tych, którzy zaczęli wcześnie pracować”.     Według wyliczeń rządu obniżenie wieku emerytalnego może dotyczyć około 110 000 osób i będzie kosztować budżet państwa, co roku, ponad miliard euro. Ta kwota po 2017 roku wzrośnie do 3 miliardów.   Prezydent zamierza pokryć te wydatki częściowo z pieniędzy obywateli, bo do końca roku ma nastąpić wzrost obciążeń pracowniczych.     Tym planom, uważnie przygląda się Komisja Europejska, która przypomina Francji, że ta musi raczej zaciskać pasa a nie wprowadzać nowe przywileje.    . 
