# ORIG TITLE    Samobójcze ataki w Afganistanie . 
# ORIG CONTENT  Stolica Afganistanu stała się w poniedziałek sceną starć między siłami bezpieczeństwa, a talibami. Po krótkiej wymianie ognia doszło do kilku eksplozji z udziałem zamachowców-samobójców i samochodów pułapek. Dwie pierwsze bomby eksplodowały na terenie wydziału komunikacji. Rannych zostało czterech policjantów i siedmiu cywilów. Następnie dwóch mężczyzn uzbrojonych w karabiny maszynowe wtargnęło do budynku wydziału, gdzie zdetonowali ładunki, które mieli na sobie. W całym kraju coraz częściej dochodzi do aktów przemocy. W ubiegłym tygodniu sześciu zamachowców wysadziło się w powietrze w siedzibie afgańskiego wywiadu, zabijając dwie osoby. Liczba ataków rośnie wraz z wycofywaniem się z Afganistanu zachodnich wojsk. Ostatnie oddziału mają opuścić kraj do końca przyszłego roku. 
