# ORIG TITLE    Irańska dyplomacja w Syrii . 
# ORIG CONTENT  Irańscy dyplomaci zapewniają syryjskie władze o swoim wsparciu. W trakcie spotkania w Damaszku, irański doradca do spraw bezpieczeństwa narodowego Saeed Jalili powiedział, że Syria jest istotną częścią sojuszu, który nazwał “osią oporu”. Według Jaliliego, sytuacja w Syrii nie jest wewnętrzną sprawą kraju, ale konfliktem między “osią oporu”, a jej wrogami zarówno w regionie, jak i na świecie. “Widzimy spisek, który został uknuty wobec Syrii”, powiedział Jalili. “Wszystkie polityczne i ekonomiczne sankcje nałożone na Syrię powodują cierpienie wszystkich Syryjczyków. Do niczego takiego by nie doszło, gdyby Syria nie wspierała naszej ‘osi oporu’”. Z kolei irański minister spraw zagranicznych, odwiedził Turcję, gdzie w Ankarze spotkał się z szefem tureckiej dyplomacji. Głównym tematem rozmów było wsparcie Turcji w próbie odbicia 48 irańskich zakładników, przetrzymywanych przez syryjskich rebeliantów. Według Teheranu, zatrzymani to grupa pielgrzymów, którzy chcieli odwiedzić święte miejsca islamu. Jednak według rebeliantów, zatrzymani to członkowie irańskiej Gwardii Rewolucyjnej, elitarnej jednostki wojskowej. 
