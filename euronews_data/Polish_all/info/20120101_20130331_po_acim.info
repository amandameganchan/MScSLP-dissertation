# ORIG TITLE    Syria: krew dalej się przelewa . 
# ORIG CONTENT  Kolejny krwawy dzień w Syrii. Siły podległe reżimowi ostrzelały Aleppo i siadujące z nim miejscowości Ulice wielu przypominają miasta – widma. Narasta przemoc i strach, na dachach wielu budynków rozlokowani są snajperzy podlegli dyktatorowi. Według relacji świadków, walki na nowo wybuchły też w Damaszku, zadając kłam deklaracjom armii, że stolica znów jest pod kontrolą reżimu. Do strać doszło tam w najbardziej zaludnionej dzielnicy miasta.   Opozycja szacuje, że w sobotę w całym kraju zginęło ponad 40 osób a dzień wcześniej aż 130. W internecie umieszczane są kolejne drastyczne, amatorskie zdjęcia ukazujące rozmiar tragedii Syryjczyków.   Tymczasem swoją misję w tym kraju zakończyli obserwatorzy ONZ.    “Już w połowie czerwca było jasne, że obie strony konfliktu nie respektują zawieszenia broni. Jeszcze raz chcę zaapelować o odwrót od postawy wojennej i przejście do dialogu. W tym kontekście, trzeba przyznać, że zawiedliśmy” – przyznał Babacar Gaye, szef misji obserwacyjnej ONZ. Obserwatorzy wyjadą ale już zapowiedziano, że w Damaszku pozostanie tzw. “biuro łącznikowe”, które będzie monitorować sytuację i przesyłać informacje o tym co dzieje się na miejscu.   Kofiego Annana na stanowisku specjalnego wysłannika do spraw Syrii ONZ i Ligi Arabskiej zastąpi Lakhdar Brahimi, algierski dyplomata, który brał już udział w podobnych misjach. Ma też na swoim koncie doprowadzenie do zakończenia wojny domowej w Libanie. 
