# ORIG TITLE    Breivik żałuje, że nie zabił więcej osób . 
# ORIG CONTENT    Podczas drugiego dnia procesu Anders Behring Breivik zwrócił się do sądu o oddalenie zarzutów o akt terroru i morderstwo. Przekonywał, że zabicie 77 osób było konieczne, ponieważ, według jego slow, Norwegia stała się wielokulturowym piekłem.   Wtorkowa rozprawa rozpoczęła się od półgodzinnej przerwy z powodu wątpliwości co do bezstronności jednego z ławników.    Wyszło na jaw, że Thomas Inreboe umieścił w internecie tuż po masakrze na wyspie Utoya wpis, w którym domagał się kary śmierci dla zamachowca.   Najwyższy wymiar kary nie jest egzekwowany w Norwegii, jednak zarówno prokuratura, obrońcy Breivika i prawnicy rodzin ofiar zgodzili się, że w świetle tej wypowiedzi należy powołać innego ławnika.   Anders Breivik wygłosił oświadczenie, którego na wniosek sądu nie nagrywały kamery.   Ekstremista stwierdził, że zamachy które przeprowadził były najbardziej spektakularną i drobiazgowo przeprowadzoną akcją wojskową w Europie od czasu II Wojny Światowej.   Powiedział, że gdyby mógł, zrobiłby to jeszcze raz i zabił jeszcze więcej osób. 
