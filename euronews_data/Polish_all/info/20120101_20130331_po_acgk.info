# ORIG TITLE    Wypadek autobusu w Indiach, dziesiątki ofiar . 
# ORIG CONTENT    Dziesiątki osób zginęły w wypadku autobusu w górach Indii. Do wypadku doszło około godziny 9 rano czasu miejscowego, kiedy autobus runął w 100-metrowa przepaść. Co najmniej 17 osób odniosło poważne obrażenia.   Przedstawiciel władz regionu Himachal Pradesh, Sunil Chaudhury, poinformował media o ponad 40 ofiarach śmiertelnych.   Śledczy badają przyczyny wypadku, ale wydaje się, że mogło do niego dojść z powodu przepełnienia pojazdu.   Z indyjskich danych rządowych wynika, że każdego roku na drogach tego kraju ginie ponad 110 000 osób, co czyni Indie niechlubnym rekordzistą świata pod tym względem. 
