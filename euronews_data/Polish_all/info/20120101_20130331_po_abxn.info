# ORIG TITLE    Libia: zwycięstwo sił umiarkowanych . 
# ORIG CONTENT  Pierwsze od 60 lat wolne wybory do parlamentu w Libii wygrał umiarkowany Sojusz Sił Narodowych Mahmuda Dżibrila. Zdobył 39 na 80 miejsc zarezerwowanych dla partii politycznych. Bractwu Muzułmańskiemu przypadło 17 mandatów. Tym samym, nie sprawdziły się obawy Zachodu, że w Libii może powtórzyć się scenariusz z Tunezji czy Egiptu, gdzie w pierwszych wolnych wyborach zwyciężyły ugrupowania religijne.     W parlamencie libijskim, Generalnym Zgromadzeniu Narodowym, jest łącznie 200 miejsc. Większość, bo 120 przypadnie kandydatom niezależnym. To od nich zależy ostateczny obraz sceny politycznej.    W Bengazi, gdzie zaczęło się powstanie przeciwko Kadafiemu, zwycięstwo Sojuszu Sił Narodowych przyjęto z entuzjazmem.   “To jest bardzo ważne dla naszego kraju. Myślę, że ludzie w Libii są pełni nadziei, że te wybory coś zmienią, że będziemy mieć demokratyczne państwo z dobrymi liderami, którzy będą w stanie nim kierować” – mówi jeden z mieszkańców Bengazi.   Którzy z kandydatów niezależnych zasiądą w parlamencie- okaże się pod koniec tygodnia. O poparcie wyborców zabiegały łącznie 374 partie polityczne i 4000 kandydatów.   . 
