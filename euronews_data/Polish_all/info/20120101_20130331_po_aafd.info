# ORIG TITLE    Portugalia na zwolnionych obrotach . 
# ORIG CONTENT  Rozpoczął się pierwszy w tym roku strajk generalny w Portugalii. Zorganizowany w proteście przeciw polityce oszczędnościowej rządu Pedra Passosa Coehlo, ma on potrwać co najmniej do piątku. W głównych portugalskich miastach spodziewane są po południu liczne zgromadzenia i manifestacje.    Protest, który rozpoczęli pracownicy metra w Lizbonie i Porto, ma objąć głownie środki transportu i komunikacji.   “Ten strajk jest reakcją na decyzję Trojki dotyczącą usunięcia dwóch wypłat w roku, 13-go i 14-go miesiąca. Pracownicy firm transportowych oraz funkcjonariusze państwowi bardzo na tym ucierpieli”- mówi jedna ze strajkujących osób.   Jedna z dwóch wielkich central związkowych CGTP - inicjator akcji protestacyjnej – całkowicie odrzuca reformy mające na celu liberalizację rynku pracy ułatwiającą proces zwalniania oraz cięcia płac.   “Chodzi o walkę w dwóch wymiarach. Pierwszy dotyczy obrony interesów tych, którzy korzystają z pewnych świadczeń i którzy walczą o ich utrzymanie. Drugi dotyczy obrony tych praw dla następnych pokoleń” – tłumaczy jeden z liderów związków zawodowych.   Skutki czwartkowego strajku mogą się także odbić na pracy poczty, szkól, służby zdrowia, telewizji publicznej, a nawet bibliotek i muzeów.           . 
