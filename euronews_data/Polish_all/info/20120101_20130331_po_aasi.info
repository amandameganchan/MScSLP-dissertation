# ORIG TITLE    Czarnobyl: początek gigantycznej budowy . 
# ORIG CONTENT  Rozpoczyna się budowa stalowego sklepienia, które ma pokryć pozostałości reaktora jądrowego w Czarnobylu. W 26. rocznicę największej w historii katastrofy nuklearnej został położony kamień węgielny pod tą gigantyczną budowlą, która mogłaby pomieścić w całości nowojorską Statuę Wolności.   W symboliczny sposób budowę zainaugurował prezydent Wiktor Janukowycz.     ‘‘Katastrofa w Czarnobylu pokazała, że ludzkość musi z wielką ostrożnością korzystać z energii jądrowej. Wypadki w instalacjach jądrowych mają bowiem globalne konsekwencje.“    Gdy budowa zostanie zakończona w roku 2015, rozpocznie się złożona i niebezpieczna faza demontażu reaktora i oczyszczania wielkich ilości odpadów radioaktywnych.    Po eksplozji reaktora 26 kwietnia 1986 roku, powstała radioaktywna chmura, która przeszła nad znaczną częścią półkuli północnej. Tysiące kilometrów kwadratowych ziemi zostały skażone. Setki tysięcy mieszkańców Ukrainy, Białorusi i zachodniej Rosji musiały opuścić swoje domostwa. 
