# ORIG TITLE    Chiński dysydent groźbą dla spotkania USA – Chiny . 
# ORIG CONTENT  W chwili, gdy amerykańska sekretarz stanu Hillary Clinton ma się udać z wizytą do Chin, Biały Dom nie potwierdza faktu, że Chen Guangcheng przebywa w ambasadzie USA w Pekinie. Ten niewidomy opozycjonista i prawnik, krytykujący przypadki nadużycia władzy i odbierania ziemi przez władze ich właścicielom, uciekł 22 kwietnia ze swojego domu. Od 19 miesięcy nie wolno mu było opuszczać swojego mieszkania. Temat ten jest kłopotliwy dla Baracka Obamy na sześć miesięcy przed wyborami prezydenckimi. “Czytam artykuły prasowe o sytuacji w Chinach, ale nie wypowiem się na ten temat. Chciałbym jednak podkreślić, że za każdym razem, gdy mowa jest o Chinach, mówimy również o prawach człowieka” – powiedział prezydent USA. By wygrać wybory, Barack Obama musi pokazać, że umie twardo rozmawiać z Pekinem. Jednak z drugiej strony musi utrzymać dobre stosunki z Chinami, które są bardzo ważnym partnerem handlowym Stanów Zjednoczonych, i które mają prawo weta w Radzie Bezpieczeństwa Organizacji Narodów Zjednoczonych. 
