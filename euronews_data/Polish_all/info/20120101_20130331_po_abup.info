# ORIG TITLE    Masowe zwolnienia w PSA Peugeot Citroën . 
# ORIG CONTENT  Francuski koncern samochodowy PSA Peugeot Citroën potwierdził plan masowych zwolnień z pracy. Był on omawiany w zarządzie już od kilku miesięcy, ale teraz oficjalnie znane są jego szczegóły. Firma zlikwiduje w całej Francji 8 000 etatów. Biorąc pod uwagę zatrudnianie nowych pracowników, w ogólnym bilansie liczba miejsc pracy spadnie o 6 500. W roku 2014 całkowicie zlikwidowana zostanie jedna z fabryk znajdująca się w Aulnay-sous-Bois pod Paryżem. Mówi Philippe Varin, prezes koncernu:   . “Nie pozostawimy nikogo bez pomocy w poszukiwaniu rozwiązania. Firma traci 200 milionów euro miesięcznie, to jest bardzo poważna sytuacja. Nie można absolutnie się wahać, jeśli nie chcemy, by pewnego dnia sytuacja stała się wręcz krytyczne”.   Z prezesem nie zgadzają się oczywiście związki zawodowe. Robotnicy zamierzają zablokować jeszcze dzisiaj fabrykę w Aulnay-sous-Bois. Mówi Jean-Pierre Mercier ze związku CGT:   “Wojna została wypowiedziana! I mogę zagwarantować, że w fabryce w Aulnay jest kilkuset robotników, którzy myślą podobnie i którzy są zdeterminowani, by bronić naszych miejsc pracy.”   Poza podparyskim departamentem Seine-Saint-Denis, zwolnienia mają dotyczyć fabryki w Rennes, skąd ma odejść 1 400 pracowników. W innych zakładach w całej Francji zostanie zlikwidowanych 3 600 etatów. 
