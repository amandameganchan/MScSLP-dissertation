# ORIG TITLE    Syria: ponowna eskalacja przemocy . 
# ORIG CONTENT  Eskalacja przemocy w Syrii nazajutrz po uchwaleniu przez Radę Bezpieczeństwa ONZ deklaracji wzywającej siły rządowe i opozycyjne do wstrzymania przemocy brzmi jak prowokacja reżimu Baszara Al-Assada.   Nie tylko nie zareagował on na wezwanie Rady Bezpieczeństwa, a wręcz przeciwnie represje się nasiliły. W całej Syrii zginęło w czwartek około 70 osób. Co najmniej 10 osób poniosło śmierć w autobusie ostrzelanym przez żołnierzy wojsk rządowych. Pojazd zmierzał w kierunku Turcji, dokąd codziennie przedostaje się około tysiąca uchodźców z Syrii.   Broniąca praw człowieka organizacja Human Rights Watch oskarżyła armię syryjską o stosowanie w miastach brutalnej taktyki polegającej na bombardowaniu, atakach snajperów oraz ostrzeliwaniu cywilnych uciekinierów.   Opozycja zaapelowała dziś do Syryjczyków o udział w manifestacjach na znak wsparcia dla stolicy kraju, Damaszku, która stała się w ostatnich dniach teatrem krwawych starć między żołnierzami wojsk rządowych a dezerterami.   . 
