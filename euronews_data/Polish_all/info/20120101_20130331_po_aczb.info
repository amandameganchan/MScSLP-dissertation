# ORIG TITLE    Kolejna misja Sojuza . 
# ORIG CONTENT  Z kosmodromu w Kazachstanie wystartowała rakieta Sojuz, która ma dotrzeć do Międzynarodowej Stacji Kosmicznej. Na pokładzie znalazło się konieczne zaopatrzenie stacji, 3 kosmonautów, a także niecodzienne dodatki. W kosmos poleciały 32 ryby, które mają pełnić rolę królików doświadczalnych. Badacze chcą sprawdzić jak ryby będą zachowywać się w stanie nieważkości. Stworzono dla nich specjalną kabinę – akwarium. Innym niecodziennym dodatkiem jest maskotka-hipopotam. Jest to prezent od córki dla jednego z kosmonautów. Poza walorami emocjonalnymi, spełni też dodatkową rolę – po jej zachowaniu kosmonauci dowiedzą się, czy znaleźli się już poza ziemską grawitacją. Sojuz zadokuje przy międzynarodowej stacji kosmicznej w czwartek. Jego obecna misja będzie trwać 5 miesięcy. 
