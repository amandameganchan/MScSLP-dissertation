# ORIG TITLE    Powodzie w Rosji: spekulacje na temat celowego otwarcia zapory . 
# ORIG CONTENT  Bilans powodzi w rosyjskim regionie Krasnodaru jest z godziny na godzinę coraz tragiczniejszy. Władze mówią już o co najmniej 150 ofiarach śmiertelnych. W tym regionie położonym na południowym zachodzie Rosji, niedaleko wybrzeża Morza Czarnego, nastąpił w nocy z piątku na sobotę nagły wzrost poziomu rzek. W różnym stopniu ucierpiały z tego powodu tysiące ludzi. Prezydent Władimir Putin udał się na miejsce w sobotę i obserwował z helikoptera szkody poczynione przez żywioł. Zapewnił, że ofiary powodzi otrzymają odszkodowania. Równocześnie szef państwa powiedział, że zostanie przeprowadzone śledztwo, by znaleźć wszystkie przyczyny katastrofy. Coraz powszechniejsze są bowiem w regionie pogłoski, że sam ulewny deszcz nie mógł spowodować aż tak wielkiej powodzi. Wielu mieszkańców mówi wręcz o kilkumetrowej fali, która przelała się przez okolicę. Fala ta miała powstać w wyniku celowego otwarcia zapory położonej powyżej Krasnodaru. Jeśli trzeba było wypuścić nadmierną ilość zgromadzonej w zbiorniku wody, dlaczego nikt nie przestrzegł ludności? – pytają ofiary powodzi, podejrzewający błąd lub zaniedbanie ze strony władz. 
