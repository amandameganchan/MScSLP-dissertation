# ORIG TITLE    Po potwierdzeniu wyroku Jérôme Kerviel prosi publicznie o pomoc . 
# ORIG CONTENT  Jérôme Kerviel, makler giełdowy, z powodu którego bank Société Générale stracił prawie 5 miliardów euro, przegrał drugi proces. Jego wcześniejszy wyrok 5 lat więzienia, w tym 3 lat bez zawieszenia, został potwierdzony. Co więcej, sąd utrzymał również wyrok skazujący Kerviela na spłacenie całej prawie 5-miliardowej straty banku. “Szalony makler”, jak nazywają go media, powiedział, że jest zaskoczony i “załamany” tym wyrokiem. Postanowił odwołać się do sądu kasacyjnego. W wywiadzie dla francuskiej telewizji Kerviel poprosił świadków o pomoc: . “Błagam wszystkich pracowników, maklerów, ludzi Société Générale, którzy mają jakieś informacje, by pomogli mi. Na przykład trzy tygodnie temu ktoś powiedział mi, że wszystkie maile w Société Générale zostały usunięte z systemu kilka dni przed kontrolą policyjnej brygady do spraw przestępczości finansowej.” . Jérôme Kerviel jest oskarżony między innymi o nadużycie zaufania i fałszerstwo. Jeśli sąd zaakceptuje odwołanie do kasacji, odbędzie się trzeci proces. Do chwili wydania decyzji oskarżony nie trafi do więzienia, bo kasacja powoduje zawieszenie wykonania wydanego wcześniej wyroku. 
