# ORIG TITLE    Izraelski atak w Syrii? . 
# ORIG CONTENT  Libańskie siły bezpieczeństwa twierdzą, że w środę wieczorem izraelskie wojsko zaatakowało uzbrojony konwój na granicy libańsko-syryjskiej. Izraelskie władze odmówiły komentowania tych doniesień. Pojawiły się one w czasie gdy w Izraelu rosną obawy o syryjski arsenał broni chemicznej i możliwość wykorzystania go przeciw Izraelowi. Według libańskiej armii, w ataku wzięło udział przede wszystkim izraelskie lotnictwo, jednak nie podane są ani konkretne cele, ani lokalizacja ataku. W ubiegłym tygodniu premier Izraela Benjamin Netanjahu spotkał się z dowódcami sił bezpieczeństwa, by rozmawiać o sytuacji w Syrii. W niedzielę wicepremier Silvan Shalom powiedział, że Izrael zareaguje na każdy znak sugerujący, że Syria utraciła kontrolę nad składami broni chemicznej. 
