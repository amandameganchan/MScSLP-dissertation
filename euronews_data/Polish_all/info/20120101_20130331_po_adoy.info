# ORIG TITLE    “Dopingowy” proces . 
# ORIG CONTENT  W Madrycie rozpoczął się proces lekarza Euremiano Fuentasa. Niemal siedem lat temu w gabinecie hiszpańskiego lekarza śledczy znaleźli około 200 worków z krwią powiązaną z wieloma najlepszymi kolarzami. Oskarżono go o złamanie prawa o zdrowiu publicznym, bo w tamtym czasie w prawie nie było przepisów antydopingowych. Wraz z lekarzem przed sądem stanęło pięć innych osób, w tym jego siostra. W wyniku operacji Puerto, policja weszła w posiadanie prawdziwego “dowodowego skarbu”. Zamrożona krew była według prokuratury wykorzystywana w zaawansowanym programie dopingowym. Miała ona pomagać w zwiększeniu liczby czerwonych krwinek w organizmach kolarzy, a co za tym idzie, zwiększyć ich wydajność. Jednym z 50 kolarzy zamieszanych w sprawę jest były zwycięzca Tour de France, Alberto Contador. Zeznawać mają też przedstawiciele innych dyscyplin, których krew została znaleziona siedem lat temu. Proces powinien skończyć się w marcu. 
