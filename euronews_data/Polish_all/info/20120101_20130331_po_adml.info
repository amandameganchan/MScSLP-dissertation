# ORIG TITLE    Amerykańskie dyskusje o broni palnej . 
# ORIG CONTENT  W miejscowości Hazard w stanie Kentucky doszło do strzelaniny na parkingu jednego z koledżów. Dwie osoby zginęły. Do tragedii doszło dzień przed spodziewanym ogłoszeniem przez prezydenta Baracka Obamę szerokiego planu, którego celem ma być ograniczenie liczby przestępstw z użyciem broni palnej. We wtorek przepisy w tej kwestii zaostrzyły władze stanu Nowy Jork. “Przestańmy gloryfikować przemoc, broń palną i tych, którzy jej używają. Wokół słyszę tylko, że ludzie potrzebują broni, by się bronić. Ale chyba nie czeka nas żadna inwacja”, powiedział Thomas Abinanti, członek stanowej Izby Reprezentantów”. Przeciw ograniczeniom protestuje National Rifle Association, organizacja skupiająca lobbystów opowiadających się za wolnym dostępem do broni palnej. Ostatnio wydała nową grę, w której gracz ma za zadanie strzelanie do… trumien. Prezydent Obama chce wprowadzenia 19 różnych przepisów dotyczących kontroli broni. W konferencji prasowej mają wziąć udział dzieci ze szkoły w Newtown, gdzie w grudniu w masakrze zginęło 27 osób. 
