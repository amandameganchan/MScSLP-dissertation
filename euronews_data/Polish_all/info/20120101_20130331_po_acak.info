# ORIG TITLE    Francja: rząd ogłasza plan ratunkowy dla firm motoryzacyjnych . 
# ORIG CONTENT  Do walki o uzdrowienie francuskiego przemysłu motoryzacyjnego przystępuje rząd. Ogłoszono już strategię działania.   Cel – zachęcenie Francuzów do kupowania nowych aut ekologicznych – elektrycznych i hybrydowych. Zgodnie z zapowiedziami, każdy kupujący będzie mógł liczyć na bonusy. Dotąd nabywcy nowych aut elektrycznych płacili 5000 euro mniej, teraz będzie to aż 7000 euro mniej.      W przypadku aut z silnikiem hybrydowym dopłata wynosiła 2000 euro teraz będzie 4000 euro.   Za to wprowadzone zostaną dodatkowe opłaty dla samochodów na benzynę i gaz. Ceny mają wzrosnąć na tyle, by zniechęcić klientów do ich zakupu. Kary wyniosą od 200 do 3600 euro.     “To jest plan, który realizuje nową strategię, ma docelowo zmienić francuski przemysł motoryzacyjny. Będzie to możliwe dzięki wsparciu rządu, wsparciu producentów, lokalnych samorządów, firm i samych Francuzów” – zapowiedział Arnaud Montebourg, francuski minister przemysłu.      Eksperci jednak wątpią, czy plan może uzdrowić przemysł motoryzacyjny, który coraz wyraźniej odczuwa skutki kryzysu.   “Cała pomoc jest przygotowana pod kątem pojazdów hybrydowych produkowanych przez PSA i aut elektrycznych Renault. To nie rozwiąże ani problemów całej francuskiej branży motoryzacyjnej, ani problemów fabryki PSA w Aulnay, ani żadnych innych. Te działania są ukierunkowane na przyszłość, nie rozwiązują starych problemów” – uważa Bernard Julien, ekspert rynku motoryzacyjnego.   Statystyki pokazują, że te niepokoje są uzasadnione. Odkąd Unia Europejska w 2011 roku podpisała umowę o wolnym handlu z Koreą Południową, we Francji wzrasta sprzedaż tamtejszych samochodów a spada rodzimych. 
