# ORIG TITLE    Portugalczycy protestują przeciw obniżkom płac . 
# ORIG CONTENT  Strajk pracowników metra i kolei spowodował ogromne zakłócenia w całej Portugalii. Związkowcy protestują przeciwko obniżce wynagrodzeń i podwyżce podatków, a także przeciw cięciom wydatków socjalnych. Działacze związkowi grożą organizacją strajku generalnego 14 listopada. Mieszkańcy Lizbony cierpią z powodu strajku, ale starają się zrozumieć intencje protestujących. “Strajk szkodzi mieszkańcom, którzy tracą przez to pieniądze, ale może uda się zmusić rząd, by był bardziej wrażliwy na potrzeby ludzi i znalazł lepszy sposób na kryzys”, powiedział młody człowiek. Portugalię dotknął najgorszy kryzys od 1970 roku, a według ekonomistów, recesja może się jeszcze pogłębić, bo po podwyżce podatków niektóre firmy przeniosły swoje oddziały zagranicę. 29 września największa portugalska centrala związkowa zorganizowała masową demonstrację. Według jej liderów, działania rządu są “programem agresji wobec pracowników”. 
