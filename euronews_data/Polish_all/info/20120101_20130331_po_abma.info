# ORIG TITLE    Brytyjscy lekarze nie leczą przez jeden dzień . 
# ORIG CONTENT  Zastrajkowali brytyjscy lekarze. Zajmują się tylko pilnymi przypadkami, ale nie przyjmują pacjentów na rutynowe badania.   Uczestnicy protestu sprzeciwiają się najnowszej reformie publicznej służby zdrowia. Reforma zakłada opóźnienie o trzy lata, do wieku 68 lat, możliwości odejścia lekarzy na emeryturę. Równocześnie będą oni musieli płacić wyższe składki emerytalne.   Nie wszyscy lekarze przystąpili do tego jednodniowego strajku:     “Moja pierwsza reakcja była: Nigdy się na to nie zgodzę! “ - mówi doktor Malcolm Willis. – “Nie wolno działać na szkodę swoich pacjentów. Jeśli im wyjaśnię powód strajku, to nie będzie dobrze wyglądać.”   Stowarzyszenie brytyjskich lekarzy rozpoczęło szeroko zakrojoną akcję informacyjną, by wyjaśnić Brytyjczykom przyczyny protestu. Jednakże według sondaży pacjenci nie popierają akcji swoich lekarzy:   “Myślę, że oni mają szczęście, bo mają zagwarantowaną emeryturę” – mówi Raymond Good. – “Ten strajk, który naraża pacjentów na niebezpieczeństwo, jest niesprawiedliwy.“    Mieszkanka Londynu broni strajkujących:   “Oni jednak przyjmują pilne przypadki. Przerwali tylko rutynowe badania. A zatem ta sytuacja nie zaszkodzi ludziom naprawdę chorym.”   Według stowarzyszenia brytyjskich lekarzy, w ciągu tego dnia przełożono na później co najmniej 80% niepilnych zabiegów.   Jest to pierwszy strajk brytyjskich medyków od 40 lat.   . 
