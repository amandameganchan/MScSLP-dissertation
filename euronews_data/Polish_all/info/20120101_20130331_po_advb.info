# ORIG TITLE    Abdykacyjny biznes kwitnie w Watykanie . 
# ORIG CONTENT  Zbliżająca się abdykacja papieża Benedykta XVI jest dla wielu katolików doniosłym wydarzeniem. Ale dla sprzedawców pamiątek w Rzymie jest to okres intensywnej pracy i pokaźnych zysków. Fotografie, medale i inne pamiątki z podobizną odchodzącego papieża sprzedają się znakomicie. Niemal każdy pielgrzym chce zabrać do domu jakiś drobiazg przypominający o tym historycznym dniu. Mówi kobieta przybyła z Niemiec: . “Kupiłam parę kart pocztowych i to, ale nie wiem, jak to się nazywa po włosku (kobieta pokazuje kalendarz). Chcę zawieźć do domu prezenty. Jesteśmy z rodzinnej wioski papieża Benedykta!” . Właściciel jednego ze sklepów z pamiątkami nie kryje zadowolenia: . “Po kryzysowym roku 2012 mamy nadzieję, że sprzedaż wzrośnie.” . Kryzys jednak jeszcze trwa i pielgrzymi wybierają najchętniej tanie pamiątki – od 25 centów do 5 euro. Jednak dla nich ich wartość nie ma nic wspólnego z ceną ale z niepowtarzalnym momentem historii, o którym gadżety te będą zawsze przypominać. Mówi o tym właścicielka innego sklepu z pamiątkami: . “W tych dniach ludzie kupują przede wszystkim pamiątki związane z papieżem Benedyktem XVI. Są to głównie małe medaliki, fotografie papieża. Ludzie chcą zawieźć do domów pamiątki “historyczne”, chcą mieć u siebie konkretną pamiątkę po tym papieżu, coś co pozostanie po jego pontyfikacie.” . Nasza wysłanniczka Manuela Scarpellini podsumowuje: . “W Watykanie króluje nie tylko religia. Dla handlowców dymisja papieża i zbliżające się konklawe to szansa na rozwinięcie biznesu.” . 
