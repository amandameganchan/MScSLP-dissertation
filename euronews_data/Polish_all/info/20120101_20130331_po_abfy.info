# ORIG TITLE    Syryjska wojna przenosi się do Libanu . 
# ORIG CONTENT  Co najmniej siedem osób zginęło, a 30 zostało rannych w Libanie w starciach między zwolennikami, a przeciwnikami syryjskiego prezydenta Baszara al-Assada. Liban graniczy z Syrią i od dłuższego czasu na jego terenie dochodzi do starć między sunnitami wspierającymi syryjskich rebeliantów i częścią szyitów, zwolenników al-Assada. Sytuacja została opanowana dzięki interwencji libańskiego wojska, jednak Kofi Annan obawia się, że syryjski kryzys może rozlać się na inne kraje, jeśli rozlew krwi w Syrii nie zostanie powstrzymany. “Kryzys ma oddźwięk regionalny, poprzez starcia i incydenty w pobliżu syryjskich granic”, powiedział Annan w Doha w czasie spotkania z członkami Ligi Arabskiej. “Po konsultacjach w ostatnich dniach, mam coraz mocniejsze obawy, że syryjskie problemy przeniosą się zagranicę”. Amerykański Departament Stanu opublikował zdjęcia satelitarne, które pokazują miejsce, w którym prawdopodobnie znajduje się masowy grób. Widać też ciężki sprzęt wojskowy rozmieszczony w pobliżu syryjskich miast i miejscowości. Według wojskowych, w pobliżu Homs i Shayrat. Ujawnienie tych zdjęć w internecie ma wzmocnić argumenty syryjskiej opozycji, która znajduje się pod ostrzałem wojsk rządowych. Baszar al-Assad wciąż twierdzi, że to rebelianci są stroną agresywną. 
