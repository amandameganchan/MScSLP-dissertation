# ORIG TITLE    Piętrowym autobusem do fortuny . 
# ORIG CONTENT  Komunikacja miejska w Northamptonshire w środkowej Anglii straci w najbliższych dniach dwunastu kierowców. Nie stawią się do pracy, bo wszyscy zostali nagle milionerami. A to za sprawą europejskiego totolotka EuroMilions, w którym wspólnie zdobyli główną wygraną w wysokości prawie 46 milionów euro. Po podziale każdy z nich wzbogaci się zatem o grubo ponad 3 miliony euro. Cała dwunastka gra wspólnie już od prawie trzech lat. Przed kilku miesiącami chcieli zresztą zrezygnować z dalszej gry, bo szczęście im nie dopisywało. Ale w ostatni piątek wszystko się zmieniło. Ich kupon był jedynym w Europie, na których zostały skreślone wszystkie prawidłowe liczby. Po tym zachłyśnięciu się szczęściem, wszyscy będą musieli pomyśleć, jak żyć z tak pokaźną fortuną. Można się założyć, że z piętrowych autobusów przesiądą się za kierownice eleganckich limuzyn. 
