# ORIG TITLE    Szkielet Mona Lisy odnaleziony? . 
# ORIG CONTENT  Zespół archeologów szukających szczątków kobiety znanej jako Mona Lisa, znalazł szkielety dwóch osób. Zostały one pochowane w podziemiach dawnego klasztoru we Florencji. Według archeologów, właśnie w tym klasztorze pochowano Lisę Gherardini, którą prawdopodobnie na obrazie uwiecznił Leonardo da Vinci. “Jeśli wszystko pójdzie zgodnie z planem, znajdziemy Gherardini. Z jej czaszki, dzięki zaawansowanej technologii, będziemy w stanie zrekonstruować jej twarz. Będziemy mogli porównać jej twarz do Mona Lisy i wreszcie poznamy odpowiedź”. Wykopaliska rozpoczęto w kwietniu. Od tego czasu wydobyto jak dotąd siedem szkieletów. Jeżeli ostatnio znalezione kości nie będą należeć do kobiety z obrazu, naukowcy będą kontynuować poszukiwania. Słynny portret powstał na początku szesnastego wieku. Jego oryginał można oglądać w paryskim muzeum Luwr. 
