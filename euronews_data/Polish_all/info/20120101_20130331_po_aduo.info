# ORIG TITLE    Niepewna sytuacja we Włoszech niepokoi europejskie giełdy . 
# ORIG CONTENT  Na największych europejskich giełdach można było wyczuć we wtorek rano zaniepokojenie sytuacją we Włoszech po wyborach parlamentarnych. Wszędzie otwarcie transakcji przebiegło pod znakiem spadku indeksów – o 3 procent w Paryżu, o 2 procent we Frankfurcie i o półtora procenta w Mediolanie. Wyraźnie widać, że zapowiadające się trudności z wyłonieniem jasnej większości w Rzymie nie zachwyca giełdowych inwestorów tęskniących za stabilnością polityczną i gospodarczą. Podobnie jest poza Europą. W Tokio seans giełdowych transakcji zamknął się spadkiem indeksu o ponad 2 procent. Władze japońskie nie ukrywają, że pilnie śledzą sytuację we Włoszech. Potwierdził to we wtorek sekretarz generalny rządu Yoshihide Suga: . “Wszelkie zachwiania w gospodarce europejskiej są odczuwane na innych kontynentach. Obserwujemy sytuację nie tylko we Włoszech, ale również w innych krajach Europy”. Czy we Włoszech zostaną wstrzymane reformy mające na celu uzdrowienie finansów publicznych? Czy kryzys zadłużenia pogłębi się jeszcze bardziej? Giełdowi inwestorzy nie umieją jeszcze odpowiedzieć na te pytania. Ich obawy przeradzają się w niechęć do podejmowania ryzyka. 
