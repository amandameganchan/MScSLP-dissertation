# ORIG TITLE    Chiny znów walczą z tajfunem . 
# ORIG CONTENT  Tajfun Haikui uderzył w Chiny. Wiatr wiejący momentami z prędkością ponad 100 kilometrów na godzinę spowodował spore zniszczenia we wschodniej prowincji Zhejiang. Dwa miliony ludzi musiało uciekać przed powodzią. Zagrożone zostały nawet dalekie przedmieścia Szanghaju. Na szczęście jak dotąd obyło się bez ofiar. W związku z tajfunem, odwołano setki lotów krajowych i międzynarodowych z szanghajskich lotnisk Honggiao i Pudong. Wiele pociągów docierało do celu z opóźnieniem. Według meteorologów, w środę wieczorem tajfun przeniesie się na północny zachód, ciągnąć za sobą falę deszczów. Haikui to trzeci tajfun, który uderzył w Chiny w ciągu tygodnia. W wyniku dwóch wcześniejszych zginęły 23 osoby. 
