# ORIG TITLE    Związkowcy podcięli skrzydła Lufthansie . 
# ORIG CONTENT  Niemieckie linie lotnicze Lufthansa odwołały kilkaset lotów w związku ze strajkiem zorganizowanym przez związek zawodowy Verdi. Większość anulowanych lotów to połączenia krajowe, nie odbyło się też kilka lotów międzynarodowych. Poprzez akcję strajkową związek chce wywrzeć presję na pracodawców przed rozmowami płacowymi. “Spodziewamy się, że Lufthansa zrozumie ten ruch”, powiedział Gerold Schaub, rzecznik związku zawodowego Verdi. “Spróbujemy uzyskać coś przy stole negocjacyjnym, żeby kolejne strajki nie były konieczne, ale jeśli Lufthansa utknie w swojej obecnej, twardej pozycji, nie możemy wykluczyć powtórzenia protestu w przyszłości”. Związkowcy domagają się ponad 5-procentowej podwyżki dla około 33 tysięcy pracowników naziemnych Lufthansy w Niemczech, a także gwarancji zatrudnienia. Kolejna runda negocjacji zaczyna się w piątek. Władze niemieckiego przewoźnika szukają oszczędności, by móc konkurować z liniami lotniczymi z Bliskiego Wschodu i tanimi liniami. 
