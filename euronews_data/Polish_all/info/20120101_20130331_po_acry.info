# ORIG TITLE    Unia o gospodarce, Chiny o broni . 
# ORIG CONTENT  W czwartek w Brukseli odbył się 15. szczyt Unia Europejska – Chiny. Premier Wen Jiabao chciał rozmawiać o europejskim embargu na sprzedaż broni do Chin, ale Przewodniczący Rady Europejskiej Herman van Rompuy wskazał inny kierunek rozmów. Embargo zostało nałożone ponad 20 lat temu, po krwawym stłumieniu opozycyjnych protestów na pekińskim placu Tiananmen. Jednak zamiast rozmawiać o polityce, gospodarze szczytu próbowali przekonać chińskie władze, do inwestowania w Europie, zwłaszcza w obligacje. “W ciągu ostatnich 10 lat nasz handel towarami wzrósł o 280 procent, a w sektorze usług o 380 procent. Nasze bezpośrednie inwestycja w Chinach wzrosły o 290 procent. Uzupełnianie i współdziałanie między naszymi gospodarkami przyniosły pozytywne skutki”, powiedział przewodniczący Komisji Europejskiej, Jose Barroso. Unijne władze przyznały, że obie strony szczytu “zgodnie sprzeciwiły się” embargu na sprzedaż broni do Chin, co może zapowiadać jego zniesienie. Szczególnie niechętni zakazowi są Brytyjczycy. Chiny są drugim handlowym partnerem Unii Europejskiej, po Stanach Zjednoczonych. Z kolei Unia jest największym importerem chińskich produktów. 
