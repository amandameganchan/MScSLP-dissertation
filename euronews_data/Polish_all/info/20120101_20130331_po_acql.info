# ORIG TITLE    Wciąż nieznany sprawca masakry we Francji . 
# ORIG CONTENT  Siedmioletnia dziewczynka, ranna w strzelaninie, do której doszło we francuskich Alpach w ubiegłym tygodniu, jest już z powrotem w Wielkiej Brytanii. Życie zawdzięcza między innymi brytyjskiemu turyście, byłemu pilotowi wojskowemu, który odkrył miejsce masakry. Początkowo myślał on, że doszło do zderzenia samochodu z innym rowerzystą. “Spojrzałem na ludzi w środku i szybko zrozumiałem, że urazy, które odnieśli nie są wynikiem wypadku samochodowego, do którego może dojść na parkingu”, opowiada Brytyjczyk. “Raczej wyglądało to jak scena z Hollywood, jakby ktoś miał zaraz powiedzieć ‘cięcie’ i wszyscy by wstali i rozeszli się, ale niestety, to było prawdziwe życie. Jak sobie zdałem z tego sprawę, pomyślałem, że sprawca może być szaleńcem, który wciąż może ukrywać się za pobliskimi drzewami”. Masakrę przeżyły dwie dziewczynki, obie są już w Wielkiej Brytanii. Francuska policja ściśle współpracuje w tej sprawie z Brytyjczykami, ale śledztwo jest międzynarodowe, ze względu na fakt, że ofiary zbrodni to obywatele różnych państw i różnych narodowości. 
