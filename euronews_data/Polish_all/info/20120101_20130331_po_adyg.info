# ORIG TITLE    Rosja: Cypr tanio kupię... 
# ORIG CONTENT  Po odrzuceniu przez parlament specjalnego podatku od depozytów bankowych, a tym samym oferty wsparcia finansowego Unii Europejskiej i Międzynarodowego Funduszu Walutowego, Cypr szuka pieniędzy w Rosji. Minister finansów Michael Sarris udał się do Moskwy, gdzie spotkał się dziś rano z ministrem finansów i z wicepremierem Rosji. Rząd cypryjski poprosił Moskwę o przedłużenie do 2021 roku kredytu w wysokości 2,5 miliarda euro przyznanego przed dwoma laty. Pierwotnie kredyt miał być spłacony do 2016 roku. Cypr wystąpił również o obniżenie stopy procentowej pożyczki. Swój plan wsparcia Cypru miał również zaproponować, według niepotwierdzonych doniesień, rosyjski koncern energetyczny Gazprom. Ale pomoc finansowa byłaby uwarunkowana przyznaniem koncernowi prawa do prowadzenia odwiertów w złożach gazu na cypryjskich wodach przybrzeżnych. 
