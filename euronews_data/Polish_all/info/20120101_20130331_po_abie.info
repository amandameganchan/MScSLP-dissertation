# ORIG TITLE    Rząd Syrii oskarża terrorystów o masakrę w Mazrat al-Quebeir . 
# ORIG CONTENT  Na niezweryfikowanym wideo, pochodzącym prawdopodobnie z syryjskiego miasta Talbisah, koło Homs, widać ranne osoby przywożone do polowego szpitala. Jednym z pacjentów jest niemowlę ranne w głowę. Na innym nagraniu widać śmigłowiec ostrzeliwujący nieznany cel. Według autora, załoga śmigłowca miała strzelać do rebeliantów ukrywających się w centralnej części miasta. Każdego dnia do Internetu trafiają nagrania wykonane przez Syryjczyków. Jednocześnie z Syrii docierają informacje o eksplozjach bomb w samochodach-pułapkach. Jedna z takich bomb miała zabić dwie osoby na przedmieściach Damaszku. Celem ataku był autobus przewożący członków sił bezpieczeństwa. Inna eksplodowała przy posterunku policji, w północno-zachodnim mieście Idlib. Zginęło pięć osób. Według aktywistów z Syryjskiego Obserwatorium Praw Człowieka, syryjska armia ostrzeliwuje, a potem szturmem zdobywa kolejne części dzielnicy Khalidiya, w mieście Homs, w którym rozpoczęła się rewolucja. Z kolei syryjska telewizja rządowa pokazała ciała dzieci zabitych w środę w masakrze w mieście Mazrat al-Quebeir, w której zginęło 78 osób. Pokazała też kobietę, która mówi, że widziała jak terroryści dokonali masakry. “Uzbrojeni mężczyźni, co najmniej 500, mordowało kobiety, dzieci i mężczyzn. Nie zostawiali nikogo za sobą. Wzywaliśmy wojsko, ale oni zabili dwóch żołnierzy, wypędzili nas z naszych domów i wszystko nam zabrali”. Według syryjskiej telewizji, ta broń i amunicja została odbita przez siły bezpieczeństwa z rąk rebeliantów. Rząd oskarżają o masakrę terrorystów. Z kolei działacze opozycji twierdzą, że za masakrę odpowiedzialne są władze. 
