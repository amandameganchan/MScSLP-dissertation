# ORIG TITLE    USA: mniejszości postawiły na Obamę . 
# ORIG CONTENT  Barackowi Obamie w zwycięstwie, bezdyskusyjnie, pomogły głosy mniejszości narodowych – wynika z ostatnich analiz. Na kandydata demokratów postawiło 93% Afroamerykanów, 73% Azjatów i 71% Latynosów. Obserwatorzy są zdania, że to ewidentny sygnał dla republikanów, którzy będą teraz zmuszeni do zawalczenia o tę część elektoratu. Najwięcej Latynosów mieszka w Los Angeles, ponad 5 milionów. Wiekszość, poniżej progu ubóstwa. “Ameryce Łacińskiej bliżej do Obamy. Ludzie wierzą, że poprawi warunki życia imigrantów” – mówi mieszkanka Los Angeles. Według sondaży, aż 10% ogólnej liczby głosujących stanowili Latynosi. Dla porówania, w poprzednich dwóch wyborach było to 9 i 8%. Do zwycięstwa Obamy przyczynili się także czarnoskórzy wyborcy z tzw. “stanów niezdecydowanych”. Jak sami przyznali, nie mieli wątpliwości na kogo głosować. “Teraz wszyscy musimy zjednoczyć się w działaniu dla dobra kraju. Tak jak powiedział Obama, nie ma żadnych czerwonych ani niebieskich stanów. Wszyscy jesteśmy obywatelami Ameryki” – mówił czarnoskóry mieszkaniec Los Angeles. Inny dodał – “akurat ja mam pracę ale większość ludzi nie jest zadowolona, może coś się polepszy. Jednak na zmiany potrzeba czasu”. Nasz korepondent w Los Angeles, Sebastian Saam, zastanawia się, czy Obama będzie w stanie utrzymać swoją popularność wśród mniejszości narodowych. “Ponowny wybór na prezydenta w wielu środowiskach przyjęto z ulgą. Głównie dlatego, że zdaniem wyborców, uda mu się sprostać nowym wyzwaniom, które czekają go w najbliższej kadencji” – dodaje nasz wysłannik. 
