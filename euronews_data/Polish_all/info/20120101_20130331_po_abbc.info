# ORIG TITLE    Cannes pomaga Haiti . 
# ORIG CONTENT    Amerykański aktor Sean Penn zorganizował dobroczynną zbiórkę pieniędzy podczas festiwalu filmowego w Cannes. Celem było zebranie funduszy dla Haitańczyków, którzy wciąż cierpią skutki trzęsienia ziemi sprzed dwóch lat.   Zginęło wtedy 200 000 ludzi, a miliony straciły dach nad głowa.   Wśród specjalnych gości dobroczynnej imprezy znaleźli się aktorzy Ben Stiller, Ewan McGregor czy Gerald Butler.   Uczestnicy mogli posłuchać tradycyjnych rytmów haitańskich, a także spotkać się z liderem grupy U2 Bono, lub wygrać luksusowe wakacje na Bora Bora.     Sean Penn jest mocno zaangażowany w odbudowę zniszczonego kraju. Nie omieszkał w gorzkich słowach oskarżyć światowych przywódców o pozostawienie Haitańczyków na pastwę losu.   Laureat Oscara wezwał prezydenta Baracka Obamę do spotkania się z nowymi władzami Haiti w celu omówienia kolejnych programów pomocowych.    W trakcie dobroczynnej kolacji udało się zebrać 1,3 mln euro. 
