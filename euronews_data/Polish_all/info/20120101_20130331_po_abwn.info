# ORIG TITLE    Marine Le Pen grozi Madonnie . 
# ORIG CONTENT  Kolejny skandal z udziałem Madonny. Tym razem sprawa możne mieć swój finał w sądzie. Chodzi o wykorzystanie zdjęcia Marine Le Pen, szefowej skrajnie prawicowego Frontu Narodowego, ze swastyką na twarzy. Zdjęcie wmontowano w jeden z klipów wyświetlanych podczas sobotniego koncertu Madonny w Paryżu. Zdaniem wiceprzewodniczącego Frontu Narodowego, może to bardzo negatywnie  wpłynąć na wizerunek partii.     “Naruszono dobre imię Marine Le Pen, dlatego skierujemy sprawę do sądu. Naruszono też dobre imię naszych wyborców i członków partii. Zapewne każdy polityk zareagowałby w ten sposób. Marine Le Pen nie zostawi tej sprawy bez odpowiedzi” – zapowiedział Florian Philippot.   Pozew przeciwko piosenkarce jeszcze w tym tygodniu ma trafić do sądu.   Kontrowersyjne wideo pierwszy raz Madonna wykorzystała na koncercie w maju w Tel Awiwie. Już wtedy Marine Le Pen ostrzegła piosenkarkę. Zdaniem członków Frontu Narodowego, wykorzystanie wizerunku liderki ugrupowania i zaprezentowanie go w negatywnym świetle to prowokacja mająca zwiększyć sprzedaż biletów. W Paryżu taki zabieg się nie powiódł, na sobotni koncert Madonny nie sprzedano wszystkich wejściówek. Jeszcze jeden występ piosenkarki odbędzie się w sierpniu w Nicei.      . 
