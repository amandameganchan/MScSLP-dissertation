# ORIG TITLE    Francja ponagla Grecję w reformowaniu finansów . 
# ORIG CONTENT  Premier Grecji Antonis Samaras piątek spędził w Niemczech, a w sobotę zmienił Berlin na Paryż. We francuskiej stolicy próbował namówić prezydenta Francois Hollanda do wyrażenia zgody na poluzowanie rygorystycznego planu greckich reform. “Grecja jest i musi pozostać w strefie euro. Nie ma czasu do stracenia. Istnieją zobowiązania, które wymagają obustronnego potwierdzenia. Są decyzje, które trzeba podjąć jak najszybciej. Najlepiej na październikowym szczycie unijnym, po ogłoszeniu raportu trojki”, powiedział Hollande, odnosząc się do dokumentu, który ma zostać opublikowany we wrześniu. Francuski szef państwa zwrócił się też do greckich władz, by z większym zaangażowaniem wprowadzały obiecane reformy w swoim kraju. Grecki premier zapewnił, że jego kraj zrobi wszystko, by przezwyciężyć kryzys, choć łatwiej byłoby to zrobić, gdyby Ateny dostały więcej czasu na wprowadzanie zmian. W piątek premier Grecji również w Niemczech prosił o dodatkowy czas. Wydaje się jednak, że ani kanclerz Niemiec, ani prezydent Francji nie zamierzają negocjować ustalonego wcześniej planu reform. 
