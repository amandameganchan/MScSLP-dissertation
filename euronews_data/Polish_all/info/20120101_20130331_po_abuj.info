# ORIG TITLE    Protest greckich emerytów . 
# ORIG CONTENT  Przed ministerstwem zdrowia w Atenach odbył się protest greckich emerytów, którzy sprzeciwiają się zapowiadanej przez rząd obniżce świadczeń i nowym podatkom.   Emeryci jasno dali rządzącym do zrozumienia, co myślą o planach ratowania zadłużonego kraju kosztem najstarszych obywateli.   Tymczasem rząd zapowiada, że od oszczędności i nowych podatków nie ma odwrotu. Wszystko po to, by otrzymać 130 miliardów euro unijnego funduszu pomocowego.   “Pracowałem bez przerwy od 1965 roku. Teraz nawet po przepracowanych 47 latach jesteśmy karani i nie mamy na chleb ani żeby zapłacić rachunki. Jakby tego było mało, oni chcą, żebyśmy płacili za kryzys. Z czego niby mamy płacić?”   “Nie stać mnie na leki. Co mogę kupić za 400 euro? Czy mogę płacić jeszcze nowe podatki? Nie mówię tylko o sobie, cały kraj się stacza. Jestem już stara i niedługo umrę, ale co stanie się z naszymi dziećmi? Oni wszystko niszczą!” – żalą się emeryci.   Dzień przed protestem emerytów wskaźnik bezrobocia osiągnął w Grecji kolejny rekordowy poziom. Teraz wynosi już 22,5%. 
