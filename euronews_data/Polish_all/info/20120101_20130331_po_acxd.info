# ORIG TITLE    Precedensowy proces przeciw Shellowi . 
# ORIG CONTENT  Holenderski koncern naftowy Shell został pozwany przez czterech nigeryjskich rolników w związku z wyciekami ropy, do których dochodziło w ostatnich latach. Proces jest o tyle wyjątkowy, że pozew został złożony nie w Nigerii, gdzie doszło do zanieczyszczenia środowiska, a w Holandii, gdzie znajduje się siedziba koncernu. Rolnicy wspierani przez organizację ekologiczną “Przyjaciele Ziemi” domagają się odszkodowania za zniszczenia w regionie Ogoniland. Rolnicy oskarżają koncern o niewłaściwe zabezpieczenie ropociągu, w wyniku czego doszło do trzech wycieków w delcie Nigru – głównej rzeki Nigerii. Władze koncernu tłumaczą, że do wycieków doszło w wyniku uszkodzenia ropociągu przez złodziei ropy i że choć koncern nie odpowiada za te działania, to i tak zaangażował się w neutralizację zanieczyszczeń. 
