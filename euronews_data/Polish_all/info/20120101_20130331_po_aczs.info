# ORIG TITLE    Szczepionka na grypę może być zanieczyszczona . 
# ORIG CONTENT  Włochy, Szwajcaria i Austria zakazały sprzedaży szczepionek przeciw grypie, produkowanych przez szwajcarski koncern farmaceutyczny Novartis. To reakcja na informację, że szczepionki mogły być zanieczyszczone. Przedstawiciele koncernu zapewniają, że osoby zaszczepione nie mają się czego obawiać. Potwierdzają to szwajcarscy urzędnicy. “Jedyne potencjalne ryzyko, z jakim się w ostatnich latach spotkaliśmy w przypadku szczepionek na grypę, to możliwość nieco gorszego samopoczucia w ciągu kilku godzin po zaszczepieniu”, powiedziała przewodnicząca Szwajcarskiej Komisji Szczepień. Dodała też, że zakaz sprzedaży jest ruchem wyprzedzającym. “Ci, którzy już się zaszczepili, nie muszą się martwić. Do tej pory nie wydarzyło się nic co dałoby nam podstawy by sądzić, że mamy jakikolwiek problem. Jednak dla pewności prosimy lekarzy, by wstrzymali się dwa lub trzy dni, zanim się upewnimy, że nie ma powodu do obaw”. Szczepionki o których mowa to Agrippal, Fluad i Influpozzi. Szacuje się, że na rynek trafiło jak dotąd pół miliona szczepionek ze Szwajcarii. Wcześniej z podobnych powodów wycofano szczepionkę produkowaną w Holandii. 
