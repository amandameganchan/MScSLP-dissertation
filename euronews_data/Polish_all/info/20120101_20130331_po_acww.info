# ORIG TITLE    Rozpoczął się drugi proces Pussy Riot . 
# ORIG CONTENT  Przed moskiewskim sądem stanęły ponownie członkinie punkowej grupy Pussy Riot. Ich proces apelacyjny miał rozpocząć się już 1 października, ale jedna z oskarżonych nie zgodziła się wtedy, by reprezentował ją jej adwokat.   Artystki – prowokatorki zostały skazane w pierwszym procesie na dwa lata obozu pracy za “czyny chuligańskie” i za “prowokowanie nienawiści religijnej”. Nie zgodziły się na wyrażenie skruchy.   Popiera je znaczna część światowej opinii publicznej i społeczeństwa rosyjskiego. Inni jednak zarzucają im brak szacunku dla religii.   Zwolennicy Pussy Riot potępiają naciski państwa i kościoła prawosławnego:   “Jestem zszokowany – powiedział nam jeden z mieszkańców Moskwy. – Niczego się nie domagam, wyrażam tylko swój gniew. Widzę, jak kraj wpada w pułapkę integryzmu religijnego, zacofania i zakłamania. Jestem niewierzący, ale wiem, że wielkie postacie religii mówiły prawdę. Mogę odczuć ich duszę. A współcześni biskupi tylko kłamią. Chcą pieniędzy i władzy.”   Przyczyną kontrowersji wokół Pussy Riot była ta “punkowa modlitwa” w moskiewskim soborze Chrystusa Zbawiciela. Modlitwa o “wypędzenie Putina”. 
