# ORIG TITLE    Pożary w USA: Barack Obama w Kolorado . 
# ORIG CONTENT    Prezydent Barack Obama przybył do stanu Kolorado, by na własne oczy przekonać się o skali zniszczeń, jakich dokonały szalejące tam pożary. Ogień strawił blisko 350 domów. Prezydencki samolot przeleciał także nad pasmem górskim Rocky Mountains, gdzie pożar wciąż się rozprzestrzenia. Obama starał się wlać otuchę w serca mieszkańców zagrożonych terenów.   “Rzuciliśmy wszystkie rezerwy do walki z jednymi z największych w historii pożarami w Kolorado, a trzeba pamiętać, że wybuchły one stosunkowo wcześnie, jak na tę porę roku. Przed nami jeszcze wiele pracy” – powiedział Barack Obama.   Ogień zagraża mieszkańcom Kolorado od zeszłego weekendu. Rozprzestrzenianiu się pożarów sprzyja bardzo wysoka temperatura powietrza i wiatr wiejący ponad sto kilometrów na godzinę.   Od czwartku wiatr nieznacznie osłabł, co pozwoliło strażakom na podjecie na nowo akcji gaszenia pożarów. Ewakuowano 35 000 osób. Władze poinformowały także o odnalezieniu ciał dwóch ofiar żywiołu. 
