# ORIG TITLE    Syria: wzajemne oskarżenia o zerwanie zawieszenia broni . 
# ORIG CONTENT  Cztery dni po teoretycznym wejściu w życie zawieszenia broni w Syrii, mieszkańcy miasta Homs informują, że jest ono ostrzeliwane przez siły rządowe. Syryjscy obrońcy praw człowieka, których organizacja ma swoją siedzibę w Londynie, mówią o bombach spadających na miasto co minutę. W wyniku trwającego kilka godzin ostrzału zginęły trzy osoby. Oprócz ostrzału z większej odległości doszło również do bezpośrednich walk między siłami prezydenta al-Assada i jego przeciwnikami. Syryjska telewizja państwowa mówiła w tym kontekście o “grupach terrorystycznych”, które zintensyfikowały swoją działalność po tym, jak w Syrii miała zamilknąć broń. Owi “terroryści” mieli spowodować poważne straty podczas kilkudziesięciu przeprowadzonych w ostatnich dniach atakach. Zagraniczni dziennikarze nie są wpuszczani do Syrii, w związku z czym nie można zweryfikować informacji podawanych przez obie strony konfliktu. 
