# ORIG TITLE    Cameron chce droższego alkoholu . 
# ORIG CONTENT  Premier Wielkiej Brytanii, David Cameron chce zablokować możliwość sprzedaży alkoholu w cenach promocyjnych. Jego zdaniem walka ze zbyt tanim alkoholem i tak zwaną kultura upijania się, spowoduje spadek przestępczości i poprawę zdrowia społeczeństwa. “To chore, gdy można kupić puszkę piwa za 25 pensów, lub dwa litry jabłecznika za mniej niż dwa funty”, tłumaczył Cameron. “Musimy coś zrobić z tym i opkazać, że rząd jest zdeterminowany i nie przestraszy się ważnych decyzji. Podwijamy rękawy i bierzemy się do pracy”. Brytyjski premier chce ustalenia minimalnej ceny na jednostkę alkoholu. Jednocześnie policja i szpitale dostaną dodatkowe narzędzia do walki z alkoholizmem – między innymi osoby nadużywające wyskokowych trunków będą mogły być skierowane na leczenie. Nowy pomysł premiera Camerona podoba się angielskiej policji. “Jesteśmy odpowiedzialni jako społeczeństwo za ochronę naszych dzieci i myślę, że robimy zbyt mało, zwłaszcza wobec nieograniczonej reklamy telewizyjnej”, powiedział Jon Stoddart, ze stowarzyszenia policjantów. Przeciwnicy ustalania ceny minimalnej twierdzą, że wysokość ceny w sklepach nie ma bezpośredniego wpływu na poziom spożycia alkoholu i że po wprowadzeniu ceny minimalnej w życie, wzrośnie konsumpcja alkoholu domowej roboty. 
