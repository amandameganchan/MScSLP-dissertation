# ORIG TITLE    Tragiczne powodzie na południu Rosji . 
# ORIG CONTENT  Już do 99 osób wzrosła liczba ofiar powodzi, które wystąpiły w ostatnich dniach w Kraju Krasnodarskim na południu Rosji. Najwięcej ofiar żywioł pochłonał w powiecie Krymskim. Ulewne deszcze, które przeszły nad tym regionem, spowodowały gwałtowny wzrost poziomu rzek. Woda wystąpiła z ich koryta i spowodowała obsunięcia ziemi. Władze musiały zamknąć port w Noworosyjsku. Jest to największy port na Morzu Czarnym i służy głównie do transportu ropy naftowej. Służby ratunkowe są w stanie ciągłej gotowości, by śpieszyć z pomocą ofiarom żywiołu. Konieczna była ewakuacja tysięcy domostw. Według informacji podanych przez rząd Rosji, w chwili wystąpienia powodzi ponad 7.000 dzieci przebywało na ośrodkach wakacyjnych w objętej powodziami części wybrzeża Morza Czarnego. W sobotę trzeba było ewakuować jeden z takich ośrodków, w którym przebywało 400. Łącznie powodzie dotknęły obszaru zamieszkałego przez 13.000 osób. Władze obawiają się, że ostateczny bilans katastrofy może być jeszcze wyższy. Według meteorologów, do poniedziałku pogoda nie poprawi się. 
