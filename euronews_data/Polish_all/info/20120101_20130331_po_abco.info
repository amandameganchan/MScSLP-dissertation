# ORIG TITLE    Irański program jądrowy: dyskusje w Bagdadzie . 
# ORIG CONTENT  Szefowa europejskiej dyplomacji Catherine Ashton przybyła do Bagdadu już rano, by uczestniczyć w negocjacjach na temat irańskiego programu jądrowego. Jednak Irańczycy już wcześniej przestrzegli, że strategia polegająca na presjach i pogróżkach pod adresem Teheranu nie będzie skuteczna. Rozmowy w stolicy Iraku na temat kontrowersyjnego irańskiego programu rozwoju energii jądrowej odbywają się w formacie 5+1, czyli z udziałem Stanów Zjednoczonych, Rosji, Chin, Francji, Wielkiej Brytanii, a także Niemiec.   Wspólnota międzynarodowa podejrzewa Teheran o chęć wejścia w posiadanie broni jądrowej. Nie ma jednak wspólnej opinii co do tego, jak należy poradzić sobie z tym problemem. Stany Zjednoczone chcą wzmocnienia sankcji, a Izrael grozi atakiem na irańskie instalacje jądrowe. 
