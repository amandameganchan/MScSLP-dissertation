# ORIG TITLE    Bezrobocie w strefie euro znów wzrosło . 
# ORIG CONTENT  Według oficjalnych danych, poziom bezrobocia w strefie euro osiągnął na koniec czerwca rekordowy poziom. Pracy nie mogło znaleźć niemal 18 milionów ludzi. Od 14 miesięcy stopa bezrobocia w euro-landzie rośnie. Oczywiście w samej strefie z pracą jest różnie. W Austrii zaledwie 4,5 % ludzi nie ma pracy. Na drugim biegunie znajduje się Hiszpania, gdzie prawie co czwarta osoba zarejestrowana jest w urzędzie dla bezrobotnych. W sumie, w całej strefie euro pracy nie ma 11,2 procenta ludzi. Najtrudniej o pracę jest wśród młodzieży – niemal 22,5 procenta osób poniżej 20 lat nie pracuje. “Powinni przestać opowiadać nam bajki i wziąć się do pracy. Prawdziwą przyczyną kryzysu są banki, które robią co chcą, bez ograniczeń, bez kontroli – to nas niszczy”, denerwuje się młody Hiszpan. Niestety, ekonomiści nie mają dobrych wiadomości. Nawet niemiecka gospodarka, motor napędowy euro-zony, została dotknięta przez kryzys – według wstępnych danych nawet tam liczba bezrobotnych rośnie. 
