# ORIG TITLE    Kolejny strajk kolejarzy w Europie . 
# ORIG CONTENT  Jeśli dziś środa, to pociągi nie jeżdżą w Belgii. Związki zawodowe kolejarzy w tym kraju ogłosiły 24-godzinny strajk. Protestują w ten sposób przeciw rządowym propozycjom restrukturyzacji trzech belgijskich spółek kolejowych. Obawiają się, że przełoży się to na pogorszenie ich warunków zatrudnienia. Związkowcy mówią o sukcesie protestu. “Do akcji w Brukseli przyłączyło się około 80-90 procent pracowników. Również kontrolerzy nie przystąpili do pracy, w wyniku czego w regionie stołecznym nie jeździły żadne pociągi”, powiedział Philippe Peers ze związku CGSP. Strajk dotknął również pasażerów z innych państw – spore problemy miały pociągi międzynarodowe Eurostar i Thalys. Ale najbardziej ucierpieli mieszkańcy Belgii. “Słyszałem o planowanym strajku tydzień temu. Ja pracuję w małej organizacji typu non-profit. Musiałem dużo wcześniej wyjść z domu, żeby być w Brukseli na czas. Odeśpię w pracy. Musimy sobie radzić, bo wszyscy pracownicy mają prawo do strajku”, mówi jeden z pasażerów. Związku domagają się, by belgijska kolej była kontrolowana przez jedną firmę. Ich zdaniem liczne i długie opóźnienia pociągów wynikają ze złej organizacji. Strajk zakończy się w środę o 22. 
