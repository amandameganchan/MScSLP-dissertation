# ORIG TITLE    USA: Mężczyzna podejrzewany o przynależność do Al-Kaidy nie przyznaje się do winy . 
# ORIG CONTENT  26-letni Abid Naseer stanął przed sądem dzielnicy Brooklyn w Nowym Jorku. Jest podejrzewany o udział w przygotowaniach do samobójczych zamachów w nowojorskim metrze w 2009 roku. Jest również oskarżony o inne spiski terrorystyczne – w Wielkiej Brytanii i w Norwegii. Mężczyzna nie przyznaje się do winy. Sędzia nakazał pozostawienie go w tymczasowym areszcie co najmniej do 7 marca, kiedy to ma się odbyć kolejne przesłuchanie sądowe. Abid Naseer został po raz pierwszy zatrzymany w 2009 roku w Anglii. Należał do grupy 10 osób podejrzewanych o przygotowywanie zamachu w centrum handlowym w Manchester. Po raz drugi zatrzymano go 7 lipca 2010 roku w związku z planami zamachu w nowojorskim metrze. Władze amerykańskie określiły te przygotowania jako “jedno z największych zagrożeń od 11 września 2001 roku”. Według śledczych Abid Naseer miał przygotowywać te zamachy na polecenie szefów Al-Kaidy działających w Pakistanie. 
