# ORIG TITLE    Czarne chmury nad hiszpańskimi bankami . 
# ORIG CONTENT  Specjalny raport Międzynarodowego Funduszu Walutowego nie pozostawia złudzeń, co do kondycji hiszpańskich banków. Dokument ma być opublikowany w przyszłym tygodniu ale już teraz cześć zapisów wyciekła do prasy. Prognozy ekspertów są zatrważające, ich zdaniem tamtejsze instytucje finansowe będą potrzebować nawet 40 miliardów euro pomocy finansowej. To nie koniec złych informacji. Agencja Ratingowa Fitch znów obniżyła rating Hiszpanii. Tym razem o trzy stopnie, do poziomu BBB. Negatywnie oceniła też perspektywy tego kraju. Scenariusz agencji jest jeszcze czarniejszy niż prognozy MFW, bo zakłada, że instytucje te będą potrzebowały gigantycznego zastrzyku gotówki, który będzie się wahał między 50 a 100 mld euro.   “Poczekam na oficjalny raport i wyliczenia z Międzynarodowego Funduszu Walutowego, w którym ocenią ile pieniędzy będzie trzeba wpompować w nasz system finansowy. Potem przygotuję swoje własne wyliczenia a sam rząd zdecyduje jaka suma jest ostatecznie potrzebna” – mówi Mariano Rajoy, premier Hiszpanii.   Rząd zachowuje na razie spokój i zapewnia, że sam poradzi sobie z kryzysem w sektorze bankowym. Pierwsza w kolejce do pomocy jest Bankia, czwarty największy bank Hiszpanii, który poprosił o wsparcie w wysokości 19 mld euro.  Rzad pomocy nie odmówił tyle, że ekonomiści zastanawiają się skąd władze wezmą brakującą kwotę. 
