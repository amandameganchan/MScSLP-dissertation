# ORIG TITLE    Pierwsza debata dla Romneya . 
# ORIG CONTENT  Miesiąc przed wyborami w Stanach Zjednoczonych doszło do pierwszego bezpośredniego starcia między Mittem Romneyem i Barackiem Obamą. Głównym tematem dyskusji był stan amerykańskiej gospodarki i pomysł na wyjście z kryzysu. Republikański kandydat zarzucił prezydentowi, że podwoił deficyt budżetowy i doprowadził do zubożenia społeczeństwa. “W wyniku polityki prezydenta, pogrzebana i wręcz zmiażdżona została amerykańska klasa średnia”, krytykował rozmówcę Romney. “Amerykanie ze średnimi dochodami widzą, że ich zarobki spadły o 4300 dolarów, to jest podatek sam w sobie. Będę nazywać to ekonomicznym podatkiem. To było miażdżące. Jednocześnie w czasie tej prezydentury ceny paliwa wzrosły dwukrotnie, podrożał prąd i żywność, a koszty rodzinnej opieki zdrowotnej wzrosły o 2500 dolarów. Przeciętnie zarabiające rodziny zostały zdruzgotane”. Obama odpowiedział republikaninowi, że nie można w nieskończoność obniżać podatków. “Cztery lata temu gdy tu stałem, mówiłem że chciałbym obniżyć podatki dla rodzin z klasy średniej. I to dokładnie to zrobiłem. Obcięliśmy wydatki rodzinom z klasy średniej o około 3600 dolarów. Prawda jest taka, że jeśli ponownie obniży się stawki, jak to pan opisał gubernatorze, wówczas nie da się wykorzystać odliczeń i ulg, z których korzystać będą jedynie osoby o wysokich dochodach, a nie uniknie się wzrostu deficytu lub kolejnych obciążeń klasy średniej. To jest matematyka, to jest arytmetyka”. Eksperci oceniają, że w debacie lepiej wypadł Romney, jednak nie wiadomo czy na tyle dobrze, by odrobić sporą stratę, jaką ma do Obamy w sondażach. Przed wyborami odbędą się jeszcze dwie debaty. 
