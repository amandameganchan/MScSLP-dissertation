# ORIG TITLE    Polsko-niemiecko-żydowski marsz pojednania . 
# ORIG CONTENT  Kilkaset osób z Polski, Niemiec i Izraela bierze udział w Marszu Życia, upamiętniającym ofiary hitlerowskie zbrodnie z czasu drugiej wojny światowej. Wśród uczestników są zarówno potomkowie ofiar hitlerowskich obozów zagłady, jak i funkcjonariuszy Wehrmachtu, policji i SS. “Jestem tu dziś. Proszę, wybaczcie. Jest mi bardzo, bardzo przykro”, powiedziała wnuczka elektryka, który pracował przy komorach gazowych w Auschwitz. Trasa marszu, który rozpoczął się w niedzielę w Oświęcimiu, liczy ponad 2000 kilometrów i obejmuje wszystkie sześć obozów zagłady, które znajdowały się w Polsce. “Jesteśmy tutaj jako potomkowie sprawców. Dzieci i wnuki, ludzi, którzy działali w Polsce. Chcemy prosić o przebaczenie za to, co zrobili nasi dziadkowie, bo oni nie znaleźli słów, by to zrobić”, tłumaczy jeden z niemieckich uczestników marszu. W piątek w Warszawie odbędzie się Ceremonia Główna z udziałem przedstawicieli z Polski i Izraela. Decyzja o eksterminacji Żydów zapadła w styczniu 1942 roku. Na terenie Polski zamordowano około 4 milionów ludzi pochodzenia żydowskiego. Szacuje się, że w czasie całej II wojny światowej zamordowano 6 milionów obywateli polskich, z czego połowa to byli Polacy. 
