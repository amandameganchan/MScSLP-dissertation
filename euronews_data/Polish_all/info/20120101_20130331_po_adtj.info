# ORIG TITLE    Cypr poczeka tydzień na nowego prezydenta . 
# ORIG CONTENT  Nicos Anastasiades, przywódca konserwatywnej partii Zgromadzenie Demokratyczne, wygrał pierwszą turę wyborów prezydenckich na Cyprze. 45,4 procenta to wynik, który stawia Anastasiadesa w roli faworyta przed drugą turą głosowania. Ponownie do urn wyborcy pójdą już w niedzielę. Rywalem konserwatysty jest powiązany z komunistami Stavros Malas. W pierwszej turze uzyskał on blisko 27% głosów. Wyborcze zwycięstwo odniesie ten, który przekona do siebie większą liczbę wyborców George’a Lillikasa. Ten kandydat niezależny uzyskał zaufanie co czwartego wyborcy. Spośród pozostałych ośmiu uczestników wyborczego wyścigu żaden nie przekroczył 1 procenta głosów. Cypr zmaga się z problemami finansowymi. W ubiegłym roku w wyniku restrukturyzacji greckiego zadłużenia, cypryjskie banki poniosły dotkliwe straty. Szacuje się, że wyspa potrzebuje około 17 miliardów euro pomocy – tyle ile wynosi jej roczne PKB. “W ciągu sześciu dni, które pozostały do drugiej tury, kandydaci muszą walczyć nie tylko o głosy tych, którzy w pierwszej turze poparli innych pretendentów do prezydentury, ale również zachęcić do swojej osoby tych, którzy w czasie niedzielnego głosowania pozostali w domach”, podsumowuje korespondent euronews, Stamatis Giannisis. 
