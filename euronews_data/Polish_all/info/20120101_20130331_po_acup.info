# ORIG TITLE    Śledztwo w sprawie śmierci górników w RPA . 
# ORIG CONTENT  W RPA rozpoczęło się dochodzenie specjalnej komisji w sprawie strzelaniny w kopalni Marikana sprzed dwóch miesięcy. 34 górników zginęło po tym, gdy policja otworzyła ogień do strajkujących. Komisja powołana przez prezydenta kraju, Jacoba Zumę, ma zbadać, czy zachowanie policji było zgodne z prawem. Sprawdzi też rolę, jaką w kryzysowej sytuacji odegrali operator kopalni Lonmin, związki zawodowe i przedstawiciele rządu. W niedzielę setki kobiet domagały się przeprowadzenia rzetelnego i uczciwego śledztwa. “Przyszłam, żeby powiedzieć policji: nie macie nas zabijać, wy macie nas chronić. Ich praca polega na ochronie, a nie zabijaniu”, powiedziała jedna z uczestniczek protestu. Pacyfikacja w kopalni Marikana była najbardziej krwawym wydarzeniem z udziałem policji od czasów zakończenia apartheidu 18 lat temu. Wypadkami zajmuje się specjalna komisja. Zbada ona też okoliczności śmierci 10 innych osób w tygodniach poprzedzających sierpniową masakrę. Strajkujący górnicy z Marikany zgodzili się zakończyć swój protest i zaakceptować wzrost płac o 22 procent. W innych kopalniach akcje protestacyjne wciąż trwają. 
