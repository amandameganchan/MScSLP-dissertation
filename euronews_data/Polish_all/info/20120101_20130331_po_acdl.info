# ORIG TITLE    Kolejna masakra cywilów w Syrii . 
# ORIG CONTENT    Choć walki w Syrii toczą się obecnie głównie w rejonie Aleppo, w innych miejscach wciąż dochodzi do aktów przemocy na wielką skalę. Według opozycji około 50 cywilów straciło życie w Damaszku w wyniku ostrzału moździerzowego jednej z dzielnic stolicy.   W Aleppo wciąż trwają zacięte walki. Według władz w Damaszku rebelianci ponieśli tam duże straty i wkrótce wycofają się z miasta.    Tym doniesieniom zdają się zaprzeczać informacje Organizacji Narodów Zjednoczonych, z których wynika, że powstańcy są coraz lepiej zorganizowani i uzbrojeni. W ich ręce miały wpaść czołgi i helikoptery, prawdopodobnie zdobyte na regularnej armii. Na ulicach Aleppo stawiane są barykady.   Mimo apeli społeczności międzynarodowej o powstrzymanie się od przemocy, w środę w Syrii miało zginąć co najmniej 135 osób, w większości cywilów.    Tymczasem amerykańskie władze odmawiają komentarza w sprawie medialnych doniesień, jakoby prezydent Barack Obama podpisał tajny dokument zezwalający na wspieranie syryjskich rebeliantów. Nie wiadomo, o jaki rodzaj pomocy ze strony Amerykanów miałoby chodzić, ale pewne jest, że Biały Dom nie będzie ze spokojem przyglądać się rosnącym wpływom islamskich radykałów w szeregach rebeliantów.  . 
