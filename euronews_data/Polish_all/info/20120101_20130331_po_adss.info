# ORIG TITLE    Orędzie o stanie Unii: nasz korespondent rozmawia ze zwolennikami prezydenta Obamy . 
# ORIG CONTENT  Nasz waszyngtoński korespondent Stefan Grobe donosi z pubu położonego o dwa kroki od Capitolu. Jest to ulubione miejsce spotkań kongresmenów i ekspertów politycznych, w większości popierających prezydenta Obamę. Oczywiście wszyscy słuchali uważnie prezydenckiego orędzia o stanie Unii. I większość z bywalców pubu komentuje to przemówienie w sposób raczej pozytywny. Wysoko oceniają zwłaszcza odwagę i twardą postawę szefa państwa. Oto co powiedzieli oni naszemu korespondentowi: . “Ogólnie rzecz biorąc to było dobre przemówienie”. “Odważne, kontrowersyjne i dzielące ludzi.” . “Wiele zmian zachodzi powoli w społeczeństwie. Bardzo mi się podobało, że o tym mówił w swoim przemówieniu.” . “Ucieszyłem się, że mówił o handlu z Unią Europejską. Podobało mi się to, co zapowiedział.” . Zdaniem zgromadzonych w waszyngtońskim pubie zwolenników Obamy, najmocniejsze akcenty przemówienia to: przemoc z użyciem broni palnej, wycofanie wojsk z Afganistanu i gospodarka. Teraz wszyscy spodziewają się ostrej walki między prezydentem a zdominowaną przez republikanów Izbą Reprezentantów. Nasz korespondent podsumowuje: . “Po wizjonerskim tonie inauguracyjnego przemówienia Obamy Amerykanie dostrzegają w nim mocnego przywódcę. Prezydent użył techniki marchewki i kija. I dał do zrozumienia opozycji, że jest gotowy do każdej walki”. 
