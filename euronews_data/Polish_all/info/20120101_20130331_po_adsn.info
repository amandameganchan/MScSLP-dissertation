# ORIG TITLE    Kto po Benedykcie XVI? . 
# ORIG CONTENT  Już w pierwszych godzinach po ogłoszeniu przez Benedykta XVI zamiaru rezygnacji z posługi papieskiej rozpoczęły się spekulacje co do jego następcy. Żaden papież nie abdykował od około 600 lat. Przemawiając do kardynałów po łacinie Benedykt XVI wyjaśnił, że ze względu na wiek nie czuje się już wystarczająco silny, by przewodzić kościołowi. Rzecznik Watykanu poinformował, że kardynałowie zbiorą się w marcu na konklawe, by wybrać nowego papieża. I choć ze względu na niejawny charakter głosowania trudno jest wskazać faworytów, natychmiast zaczęto w trochę irracjonalny sposób mówić o tych, których już można nazywać “papabili”. Według tak zwanych “dobrze poinformowanych źródeł” w Watykanie następny papież może pochodzić z Ameryki Południowej. W takiej sytuacji faworytami byliby arcybiskup Sao Paolo oraz argentyński kardynał Leonardo Sandri. Do mocnych kandydatów jest również zaliczany 64-letni kardynał z Ghany Peter Turkson. Wybór papieża z Południowej Ameryki lub z Afryki byłby decyzją rewolucyjną. Ale połowa kardynałów mogących uczestniczyć w głosowaniu to Europejczycy. Z tego względu do faworytów można również zaliczyć arcybiskupa Mediolanu Angelo Scolę. Dla niektórych watykańskich obserwatorów to on właśnie ma najwięcej szans na wstąpienie na tron piotrowy. To wszystko to jednak wyłącznie spekulacje. Prawdziwa decyzja kardynałów zgromadzonych na konklawe może zapaść jeszcze w marcu. 
