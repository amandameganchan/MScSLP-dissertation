# ORIG TITLE    Udany przeszczep dwóch rąk . 
# ORIG CONTENT  Niepełnosprawny człowiek, na wózku inwalidzkim. Obrazek, który pewnie każdy zna. W tym przypadku jednak jest to wyjątkowe. Emerytowany sierżant amerykańskiej armii, Brendan Marroco służył w Iraku. W 2009 roku w wybuchu stracił wszystkie kończyny. W grudniu przeszedł operację przeszczepu rąk. Teraz można powiedzieć, że operację udaną. “Brak ramion zabiera Ci tak wiele, pozbawia nawet osobowości”, opowiada Marroco. “Mówiąc nie możesz gestykulować, bez rąk nic nie zrobisz, w zasadzie bez nich jesteś, jakby Cię nie było”. Pionierska operacja odbyła się w szpitalu Johna Hopkinsa w Baltimore. 16 lekarzy przez 13 godzin łączyło ze sobą fragmenty skóry, nerwów, mięśni i naczyń krwionośnych. Sierżant marzy teraz o ręcznie napędzanym rowerze i przejażdżce samochodem, wreszcie jako kierowca. 
