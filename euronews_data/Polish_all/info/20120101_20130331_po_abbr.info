# ORIG TITLE    Jemen: ponad 90 żołnierzy zginęło w samobójczym zamachu . 
# ORIG CONTENT  Al-Kaida wykonała swoją groźbę. Ponad 90 żołnierzy zostało zabitych przez terrorystę przebranego za wojskowego. Wysadził on w powietrze noszony przy sobie ładunek wybuchowy w chwili, gdy znajdował się wśród żołnierzy ćwiczących przed wtorkową defiladą w stolicy kraju. Nowy prezydent Jemenu miał być tego dnia obecny na defiladzie z okazji jemeńskiego święta narodowego. Kraj ten jest już od lat pod silną presją terroryzmu Al-Kaidy. Do zamachu doszło mimo wzmocnionego od kilku dni bezpieczeństwa w stolicy kraju Sanie. W związku z pogróżkami Al-Kaidy podwojona została liczba policjantów. Al-Kaida zapowiedziała, że zareaguje zamachami na rozpoczętą 12 maja ofensywę sił rządowych przeciwko organizacji. W jej wyniku zginęło niemal 230 islamistów. 
