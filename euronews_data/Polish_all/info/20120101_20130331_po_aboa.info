# ORIG TITLE    Belfast: Historyczny gest pojednania . 
# ORIG CONTENT  Do historycznego gestu pojednania doszło podczas wizyty królowej Elżbiety II w Belfaście, w Irlandii Północnej. Monarchini uścisnęła rękę byłego dowódcy wojsk IRA, Martina McGuiness’a. Zanim jednak do tego doszło, para rozmawiała za zamkniętymi drzwiami. Zdaniem partii Sinn Fein, uścisk dłoni jest oznaką postępu w procesie pokojowym. McGiuness, były dowódca Irlandzkiej Armii Republikańskiej, walczącej o niepodległość wyspy, pełni obecnie urząd pierwszego ministra Irlandii Północnej. Jest też członkiem Izby Gmin i jednym z liderów współrządzącej partii Sinn Fein.   Partia zdecydowała by McGiuness przyjął zaproszenie królowej, bo korzystnie wpłynie to na jej wizerunek. Proces pokojowy w Irlandii Północnej trwający 14 lat, przyspieszył w 2005 roku, gdy IRA, wyrzekła się stosowania przemocy.   Spotkanie McGiuness’a z monarchinią nie wszyscy ocenili pozytywnie ale sam minister szybko dyskusję uciął – “jako członek rządu Irlandii Północnej muszę reprezentować wszystkich obywateli”.   W czasach konfliktu Elżbieta II odwiedzała Irlandię Północną ale żadnej z wizyt nie nagłaśniano z uwagi na groźbę zamachu. Środki ostrożności były konieczne, bo w 1979 roku w czasie jednej z wizyt, IRA zabiła lorda Luisa Montbattena. 
