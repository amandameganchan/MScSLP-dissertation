# ORIG TITLE    Stany Zjednoczone: Sąd Najwyższy częściowo unieważnia ustawę imigracyjną . 
# ORIG CONTENT  Członkowie amerykańskiego Sądu Najwyższego uznali niektóre punkty ustawy imigracyjnej, przyjętej w stanie Arizona, za niezgodne z konstytucją. Utrzymany został jednak jeden z najbardziej kontrowersyjnych punktów prawa, dopuszczający “przypadkowe kontrole tożsamości”. Inaczej mówiąc – kontrole tożsamości oparte na wyglądzie zewnętrznym osób kontrolowanych. Decyzja Sądu Najwyższego częściowo zadowala zarówno Demokratów, jak i Republikanów. Oto jak skomentował ją Raul Grijalva, demokratyczny członek Izby Reprezentantów ze stanu Arizona: . “Jest to kompromisowa decyzja. Żałujemy naprawdę, że nie wszystkie aspekty ustawy zostały unieważnione. Pozostawiony w ustawie punkt otwiera drogę do gwałcenia praw obywatelskich i do dyskryminacji”. Inną opinię wyraził Mike Lee, republikański senator ze stanu Utah: . “Mamy prawdziwy problem z imigracją nielegalną. Poszczególne stany płacą za niezdolność państwa federalnego do nadzorowania granic. Każdy stan musi jakoś radzić sobie z przyjętymi na szczeblu federalnym prawami w kwestii imigracji”. Barack Obama przyznał, że jest nieco zawiedziony decyzją Sądu Najwyższego. Prezydent żałuje, że sędziowie nie uchylili artykułu o kontrolach tożsamości. Natomiast Mitt Romney, rywal Obamy w wyborach prezydenckich, skorzystał z tej okazji, by wprowadzić sprawy imigracji do kampanii wyborczej. Republikański kandydat powtarza, że rząd federalny poniósł porażkę w walce przeciwko nielegalnej imigracji. Oficjalne statystyki podają, że w USA żyje około 10 milionów nielegalnych imigrantów. Większość z nich pochodzi z Meksyku i Ameryki Południowej. Jednak liczba imigrantów spada, głównie ze względu na kryzys gospodarczy. 
