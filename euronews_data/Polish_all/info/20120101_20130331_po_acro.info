# ORIG TITLE    Francuska satyra uderza w Mahometa . 
# ORIG CONTENT  Znany z prowokacyjnego tonu francuski magazyn Charlie Hebdo opublikował karykatury Mahometa, na niektórych jest on nago. W najnowszym wydaniu można także przeczytać żarty o islamskim proroku. Publikacja nieprzypadkowo zbiegła się w czasie z protestami przeciw antyislamskiemu filmowi, do których dochodzi w niemal wszystkich krajach arabskich. “Ten numer nie jest bardziej prowokacyjny niż zazwyczaj, wszystko zależy od tego, kto na to patrzy i kto czyta”, stwierdził Stephane Charbonnier, redaktor naczelny tygodnika. Rysunki oburzyły przedstawicieli francuskiej wspólnoty muzułmańskiej. “Myślę, że jest tu coś, co przekracza wszelkie granice zdrowego rozsądku. To jest nieodpowiedzialne”, denerwuje się Dalil Boubakeur z paryskiego meczetu. Publikacje nie spodobały się również francuskiemu rządowi, który nie ma wątpliwości, że jest to prowokacja. “Jeśli naprawdę ludzie, którzy czują się dotknięci i urażeni, myślą, że zostało pogwałcone prawo, to my, jako państwo praworządne, musimy ich szanować”, powiedział Jean-Marc Ayrault, francuski premier. “Te osoby mogą zwrócić się do sądów, jak to już się zdarzało wcześniej w przypadku tego tygodnika. Poz tym trzeba też powiedzieć o odpowiedzialności tych, którzy kierują tym pismem, za decyzje, jakie podejmują”. Siedzibę tygodnika chronią wzmocnione oddziały policji, francuskie władze wzmocniły też ochronę swoich placówek dyplomatycznych. Charlie Hebdo w historii drwił między innymi z francuskiego prezydenta, Charles’a de Gaulle’a. 
