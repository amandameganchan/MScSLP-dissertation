# ORIG TITLE    Jak Palestyńczyk z Palestyńczykiem . 
# ORIG CONTENT  Poprawiają się bardzo dotąd złożone stosunki między dwiema rywalizującymi ze sobą frakcjami palestyńskimi. Spotkali się ze sobą szefowie organizacji Fatah i Hamas – Mahmud Abbas i Khaled Mechaal. Najpierw każdy z nich spotkał się osobno z prezydentem Egiptu Mohamedem Morsim. Było to pierwsze spotkanie dwóch przywódców od ponad roku. Obaj zobowiązali się do wprowadzenia w życie porozumienia o pojednaniu, podpisanego w kwietniu 2011 roku ale bez żadnych konkretnych konsekwencji. Nasz reporter Mohammed Sheikhibrahim rozmawiał z członkiem Komitetu Centralnego organizacji Fatah Azzamem El-Ahmadem: . “Zaczniemy negocjacje w celu utworzenia niezależnego rządu jedności narodowej pod przewodnictwem Mahmuda Abbasa.” . Rzecznik organizacji Hamas powiedział: . “Sprawa przeprowadzenia wyborów będzie przedmiotem porozumienia między wszystkimi stronami. Trzeba również dyskutować o sprawie statutu Organizacji Wyzwolenia Palestyny a także o roli Komisji Wyborczej.” . Spotkanie Abbas i Mechaal przebiegło, według nieoficjalnych informacji, w “pozytywnej atmosferze”. Obaj przywódcy mają spotkać się ponownie na początku lutego. Mówi nasz wysłannik: . “W ramach nowej fazy negocjacji spotkali się przedstawiciele różnych partii palestyńskich. Ich celem było pojednanie. Pojednanie, którego Palestyńczycy pragną po wielu latach podziałów.” . 
