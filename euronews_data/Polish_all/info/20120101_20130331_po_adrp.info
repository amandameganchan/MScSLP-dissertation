# ORIG TITLE    Bruksela: rozpoczęła się walka o unijne pieniądze . 
# ORIG CONTENT  Rozpoczynający się w Brukseli szczyt Unii Europejskiej ma za zadanie wypracować wystarczająco solidny budżet do roku 2020, by pozwolił on na masowe inwestycje. Te z kolei mają być podstawą do stworzenia nowych miejsc pracy. Negocjacje budżetowe będą siłą rzeczy długie i trudne. Przewodniczący Rady Europejskiej Herman Van Rompuy był świadomy tych trudności i wolał opóźnić rozpoczęcie szczytu, by móc wypracować swoją propozycję kompromisu. Z tego powodu obrady rozpoczęły się dopiero po południu. Ten kompromis, którego propozycję otrzymali wszyscy uczestnicy szczytu, to 960 miliardów euro zobowiązań płatniczych i co najmniej 900 miliardów euro jako sum rzeczywiście wydanych w okresie obowiązywania budżetu. Byłby to zatem budżet nieco chudszy od poprzedniego – o 13 miliardów euro, jeżeli chodzi o zobowiązania płatnicze, i o 30 miliardów, jeżeli chodzi o realne wydatki. Ten krok ku oszczędnościom powinien podobać się Niemcom i Brytyjczykom. Ale takie kraje jak Włochy i Polska, liczące na pieniądze z Unii, mogą być zawiedzione. 
