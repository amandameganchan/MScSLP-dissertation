# ORIG TITLE    Jego wysokość pod parkingiem . 
# ORIG CONTENT  Wyjątkowej wagi odkrycie w Wielkiej Brytanii: naukowcy potwierdzili, że szkielet znaleziony przed kilku miesiącami w Leicester w środkowej Anglii to resztki króla Ryszarda III, ostatniego władcy z rodu Plantagenetów. Zginął on na polu walki przed pięciu stuleciami. Testy genetyczne, a także dokładne badanie formy i stanu szkieletu, zostały przeprowadzone przez naukowców z uniwersytetu w Leicester. Jedna z członkiń ekipy naukowej wyjaśnia: . “Szkielet miał różne bardzo szczególne charakterystyki. Były to jego wysmukła forma, zgarbiony kręgosłup i uszkodzenia związane z udziałem w bitwach. To wszystko bardzo dobrze pasuje do znanych nam informacji o życiu Ryszarda III i o okolicznościach jego śmierci. Co więcej, szkielet należał do mężczyzny w wieku około 32 lat. Jesteśmy więc przekonani, że jest to szkielet Ryszarda III”. Szkielet władcy został znaleziony pod parkingiem w mieście Leicester. Następnie eksperci potrzebowali niemal 5 miesięcy, by zidentyfikować zmarłego jako Ryszarda III. William Szekspir uwiecznił tego króla jako “garbatego tyrana”, ze względu na jego zniekształcony kręgosłup. Historycy wiedzieli, że Ryszard III zginął w roku 1485 w bitwie pod Bosworth, która położyła kres wojnie Dwóch Róż. Odnaleziony po ponad pięciu wiekach król zostanie pochowany w katedrze w Leicester. 
