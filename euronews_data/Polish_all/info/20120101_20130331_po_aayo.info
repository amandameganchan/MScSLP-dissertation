# ORIG TITLE    Opozycja krytykuje przebieg wyborów w Algierii . 
# ORIG CONTENT  W czwartek w Algierii odbyły się wybory parlamentarne. Według przywódcy opozycyjnego ugrupowania Siły Frontu Socjalistycznego, głosowanie było dalekie od standardów państw zachodnich. Ali Laskri: W czasie wyborów mieliśmy do czynienia z wieloma problemami. Na przykład nie wszyscy mogli głosować, bo nie mogli znaleźć swoich nazwisk w rejestrach wyborczych. Były lokale, które zamknięto w ciągu dnia. Było wiele ograniczeń w dostępie do komisji wyborczych. To może mieć spory wpływ na ostateczne wyniki. Wiemy, jak obecnie działa algierski parlament. Zwykle zasiadają w nim ludzie, którzy zajmują się braniem łapówek, robieniem biznesów i załatwianiem umów. A parlament powinien zajmować się uchwalaniem prawa, dla dobra Algierczyków i ich praw. Euronews: Przed wyborami spodziewano się, że zwyciężą umiarkowane organizacje islamistyczne powiązane z rządem. Czy odsunięcie ich od wyborów mogło być celowe? . Laskri: Islamiści nie są brani pod uwagę, od czasów ciemnej dekady lat 90., kiedy to anulowano ich zwycięstwo wyborcze z 1991 roku. Wtedy to dochodziło w kraju do licznych aktów przemocy, a przede wszystkim Algieria popadła w ubóstwo, które dotyka obecnie połowę mieszkańców. Jako problemy wymieniłbym też sąsiadów Algierii, a konkretnie uciekinierów z Libii, czy Mali. Dlatego uważam, że czwartkowe wybory były porażką rządu, a także ugrupowań islamistycznych. 
