# ORIG TITLE    Dzień żałoby w Chamonix . 
# ORIG CONTENT  We francuskim mieście Chamonix panuje atmosfera powagi i żałoby po śmierci pod lawiną we czwartek dziewięciorga turystów. Bliscy ofiar tragicznej katastrofy w masywie Mont Blanc przybyli na miejsce. W szpitalu miejskim ciało każdej z ofiar leży w osobnym pomieszczeniu pełniącym funkcję kaplicy żałobnej. Wcześniej jednak bliscy zabitych zostali przyjęci w merostwie, gdzie przedstawiciele żandarmerii starali się wytłumaczyć im, w jaki sposób tak duża grupa ludzi mogła zostać porwana przez lawinę. Mówi Jean-Baptiste Estachy, komendant jednostki żandarmerii wysokogórskiej: . “Ta strefa była zbyt duża, by można było rozdzielić grupy. W przypadku ich rozdzielenia bowiem występuje duże opóźnienie, a to może być niebezpieczne w dalszej części marszu, bo trasa przebiega przez miejsca wystawione na ocieplenie przez słońce.” . Mówi Eric Fournier, mer Chamonix: . “Zorganizowałem ceremonię żałobną. Ona odbędzie się w kościele w Chamonix jutro o godzinie 14.” . Ofiary lawiny pochodziły z Wielkiej Brytanii, Niemiec, Hiszpanii i Szwajcarii. Na miejscu są już ambasador Wielkiej Brytanii i konsul Szwajcarii. Oprócz dziewięciu ofiar śmiertelnych, lawina spowodowała również obrażenia u 12 osób. Ich życie nie jest zagrożone. Dochodzenie nie wykazało, przynajmniej jak dotąd, by ktoś był odpowiedzialny za katastrofę. 
