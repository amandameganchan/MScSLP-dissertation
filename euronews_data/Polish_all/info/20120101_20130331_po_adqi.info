# ORIG TITLE    Eurozona: inflacja niższa, bezrobocie wciąż wysokie . 
# ORIG CONTENT  Według wstępnych danych, inflacja w strefie euro w styczniu była niższa niż oczekiwano. Według ekonomistów wynika to z tego, że firmy obniżają ceny, by utrzymać sprzedaż w czasie osłabienia gospodarczego i rekordowego poziomu bezrobocia. Roczna inflacja w styczniu wyniosła 2 procent, podczas gdy miesiąc wcześniej była o 0,2 procenta wyższa. Niski poziom inflacji wraz z problemami gospodarczymi może być sygnałem dla Europejskiego Banku Centralnego, by obniżyć poziom stóp procentowych. Pomogłoby to ożywić gospodarkę i pomóc w walce z bezrobociem. Liczba ludzi bez pracy w strefie euro pozostaje na rekordowym poziomie 11,7 procenta. O pracę wciąż najłatwiej w Austrii i Niemczech, a najtrudniej w Grecji i Hiszpanii. 
