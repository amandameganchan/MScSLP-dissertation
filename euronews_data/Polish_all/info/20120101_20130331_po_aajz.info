# ORIG TITLE    Frankfurt bez nocnych lotów . 
# ORIG CONTENT  Niebo nad Frankfurtem będzie zamknięte od 23 do 5 rano. Orzeczenie zakazujące nocnych lotów nad miastem wydał Federalny Sąd Administracyjny. Wcześniej, po rozbudowie frankfurckiego lotniska, władze landu Hesja zezwoliły na 17 przelotów w nocy. Decyzja ta nie została poprzedzona odpowiednimi konsultacjami. Operator trzeciego najbardziej ruchliwego portu w Europie twierdzi, że nocne przeloty są konieczne, by zapewnić płynność w transporcie towarów. W przeciwnych razie Frankfurt może przegrać konkurencję z innymi, szybko rozwijającymi się lotniskami, umieszczonymi nad morzem, z których samoloty mogą korzystać przez całą dobę. Przeciwko nocnym lotom protestowali mieszkańcy miejscowości, nad którymi przelatywały samoloty. Organizowali oni regularne protesty na terenie portu lotniczego. Ich nocny spokój został zakłócony, gdy na lotnisku wybudowano dodatkowy pas startowy. 
