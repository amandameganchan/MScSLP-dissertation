# ORIG TITLE    Związkowcy grożą uziemieniem Lufthansy na 24 godziny . 
# ORIG CONTENT  Kolejny strajk w Lufthansie? Związki zawodowe skupiające personel pokładowy niemieckich linii lotniczych zapowiedziały na piątek strajk 24-godzinny. Pracownicy domagają się wyższych płac i lepszych warunków pracy. Rozmowy między związkami a kierownictwem załamały się tydzień temu, gdy obie strony uznały, że nie pójdą na dalsze ustępstwa. “Jeśli ta arogancja będzie trwać, my rozszerzymy nasz strajk, zwłaszcza tam, gdzie jest on obecnie ograniczony. W najbliższych dniach Niemcy zostaną uziemione na 24 godziny”, grozi Nicoley Baublies, przewodniczący Niezależnej Organizacji Obługi Lotów (UFO). Rzecznik prasowy Lufthansy, Klaus Walther zapewnia, że władze firmy wciąż są gotowe do wznowienia rozmów. “Daliśmy związkom kilkukrotnie szansę, by wrócić do negocjacji. Nie zostawiliśmy tego. Wzywamy związki by rozmawiały, zamiast podejmować akcje, w wyniku których ucierpią nasi pasażerowie”. W tym tygodniu personel pokładowy strajkował już dwa razy. Lufthansa musiała odwołać setki lotów, na lotniskach zostały tysiące pasażerów. Związki domagają się 5-procentowego wzrostu wynagrodzeń i odrzucają propozycję 3,5-procentowych podwyżek i wydłużenia czasu pracy. 
