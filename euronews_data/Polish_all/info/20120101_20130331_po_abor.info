# ORIG TITLE    Syria: nakręca się spirala przemocy . 
# ORIG CONTENT  Drugi raz w ciągu dwóch dni stolicą Syrii wstrząsnęła eksplozja. Według państwowych mediów, to był zamach terrorystyczny. Ładunek zdetonowano przed budynkiem sądu, w ruchliwej części miasta. Trzy osoby zostały ranne.   W środę zamachowcy przeprowadzili szturm na prywatną stację telewizyjną, sprzyjającą obecnemu reżimowi. Zginęły trzy osoby.     W sobotę na specjalnej konferencji o przyszłości kraju będą mówić przedstawiciele Rady Bezpieczeństwa ONZ.   “Spotkanie w Genewie było zaplanowane by wesprzeć działania Kofiego Annana. Ten plan ma pomóc zatrzymać falę przemocy i otworzyć dialog między stronami konfliktu, nie ma jednak niczego narzucać” – mówi Siergiej Ławrow, minister spraw zagranicznych Rosji.       Ostatnia propozycja złożona przez Kofiego Annana, specjalnego wysłannika ONZ i Ligi Arabskiej, dotyczy utworzenia rządu jedności narodowej, złożonego z przedstawicieli obecnego reżimu, opozycji i lokalnych ugrupowań. Rosja zapowiedziała, że jest w stanie poprzeć tę propozycję. Z zastrzeżeniem jednak, że nie oznacza to zmiany stosunków z obecnymi władzami tego kraju.   Tymczasem,  rośnie napięcie na linii Damaszek – Ankara. Turcja w reakcji na piątkowe zestrzelenie jej myśliwca przez syryjską armię, zarządziła mobilizację swoich wojsk na całej długości granicy z tym krajem, tj. na odcinku ponad 800 km.     . 
