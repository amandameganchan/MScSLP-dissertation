# ORIG TITLE    Kolejne zamachy w Iraku: co najmniej 40 ofiar . 
# ORIG CONTENT  Co najmniej 40 osób zostało zabitych i ponad 70 odniosło obrażenia w wyniku eksplozji samochodu ciężarowego z ładuniami wybuchowymi. Do zamachu doszło na targu w mieście Ad-Diwanijja, położonym na południe od Bagdadu. Targ ten jest głównym miejscem sprzedaży warzyw i owoców w mieście. Nieco wcześniej tego samego dnia co najmniej 4 osoby zostały zabite w podwójnym zamachu z użyciem samochodu-pułapki, w pobliżu szyickiego świętego miasta Kerbala. Oto co opowiedział nam jeden ze świadków tragedii: . “Do pierwszej eksplozji doszło tu. Ludzie wtedy przybiegli, i gdy byli już na miejscu, wybuchła druga bomba”. Inny fragment tej czarnej serii. W mieście Taji, w strefie sunnickiej, co najmniej trzy osoby, w tym jeden policjant, zginęły w eksplozji dwóch bomb. Informację potwierdziło irackie Ministerstwo Spraw Wewnętrznych. Również poprzedni miesiąc był w Iraku bardzo tragiczny. Według Agencji Reutersa w całym kraju w zamachach zginęło co najmniej 237 osób. 
