# ORIG TITLE    Grecja bez taryfy ulgowej w Niemczech . 
# ORIG CONTENT  Niemcy nie chcą słyszeć o ułatwieniu pracy greckiemu rządowi w walce ze swoim zadłużeniem. Ateny chciały uzyskać dodatkowe dwa lata na zlikwidowanie deficytu. Ale szef niemieckiej dyplomacji uciął wszelkie dyskusje. “Niemiecki rząd nie bierze pod uwagę możliwości rozmiękczenia uzgodnionych wcześniej reform”, powiedział Guido Westerwelle. “Czekamy jednak na raport Unii Europejskiej, Europejskiego Banku Centralnego i Międzynarodowego Funduszu Walutowego, zanim cokolwiek przesądzimy. Pogłoski na temat tego, co raport będzie zawierać, nie są jeszcze raportem”. Grecki minister spraw zagranicznych Dimitri Avramopoulos ma inny punkt widzenia. “Środki pomocowe bez bodźca dla wzrostu i płynności na rynkach nie doprowadzą do wzrostu gospodarczego, a jedynie do spadku produkcji i wzrostu bezrobocia”. Grecki polityk zapewnił, że cięcia zaprezentowane przez jego rząd w ciągu najbliższych tygodni powinny w zupełności zadowolić trojkę. Mają one wynieść 11,5 miliarda euro. Obniżone zostaną emerytury, płace w sektorze publicznym, zasiłki i wydatki na służbę zdrowia. Problem w tym, że niektóre z dotychczasowych obietnic Grecji pozostawało jedynie na papierze. 
