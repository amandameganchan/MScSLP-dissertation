# ORIG TITLE    Nowy pomysł niemieckich władz: urlop dla dziadków . 
# ORIG CONTENT  Urlop dziadkowy? Niemieckie władze rozważają możliwość zmiany prawa, dzięki której dziadkowie będą mogli wziąć wolne w pracy na opiekę nad wnukami. Według danych ministerstwa do spraw rodziny, ponad połowa rodziców korzysta z pomocy dziadków przy opiece nad dziećmi. Urlop dziadkowy byłby bezpłatny, ale po nim, pracownik mógłby wrócić do pracy. “Często dziadkowie sami pracują, a chcieliby mieć więcej czasu wolnego, by móc spędzić go z wnukami. Dlatego chcemy wprowadzić “czas dziadków”, który pozwoli tymczasowo zrezygnować z pracy, lub ograniczyć liczbę godzin w pracy”, zaproponowała minister Kristina Schroeder. Według ministerstwa do spraw rodziny, taką możliwość miałyby osoby pracujące w firmach zatrudniających ponad 15 pracowników. Jej zdaniem nowe prawo pomogłoby obniżyć koszty opieki, zwłaszcza dla ubogich rodzin lub osób samotnie wychowujących dzieci. 
