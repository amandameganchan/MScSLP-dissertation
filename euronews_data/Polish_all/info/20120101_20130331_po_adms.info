# ORIG TITLE    Facebookowa wyszukiwarka . 
# ORIG CONTENT  Facebook uruchamia własną wyszukiwarkę. Użytkownicy największej na świecie sieci społecznościowej będą wkrótce mogli łatwiej przeszukiwać zawartość portalu. Według założyciela Facebooka, Marka Zuckerberga, “Graph Search” pomoże w poszukiwaniach – czy to pracy, czy opinii o restauracji. W przeciwieństwie do istniejących wyszukiwarek, ta będzie ograniczać się tylko do zawartości Facebooka. “Ludzie spędzają coraz mniej czasu na tradycyjnych aplikacjach internetowych, a coraz więcej w sieciach społecznościowych”, mówi Scott Kessler, analityk S&amp;P Capital IQ. “To jest oczywiście sygnał dla nas, że gdy ludzie chcą szukać czegoś w internecie, to można im umożliwić zrobienie tego przez Facebooka”. Według ekspertów rynku internetowego, “Graph Search” powinien zwiększyć konkurencję wśród istniejących wyszukiwarek takich jak Google. Nowe narzędzie umożliwi sprawdzenie np. jakie restauracje w pobliżu polecają nasi znajomi. Obecnie funkcja jest jeszcze w fazie testów i korzystać z niej może jedynie kilkaset tysięcy użytkowników. 
