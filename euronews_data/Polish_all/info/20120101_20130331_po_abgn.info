# ORIG TITLE    Aresztowana 17 lat po zamachu w Tokio . 
# ORIG CONTENT  Japońska policja aresztowała kobietę podejrzaną o udział w zamachu na tokijskie metro 17 lat temu. W wyniku rozpuszczenia zabójczego sarinu, zginęło 13 osób. Naoko Kikuchi do tego momentu skutecznie uciekała japońskim śledczym. 40-letnia obecnie kobieta mieszkała z partnerem, pod przybranym nazwiskiem, w tym domu w Sagamihara, w pobliżu Tokio. Mężczyzna, wiedział o prawdziwej tożsamości swojej współlokatorki. Zostały mu postawione zarzuty ukrywania przestępcy. Kikuchi należała do sekty Aum Najwyższa Prawda. Była to grupa ludzi łącząca hinduizm i buddyzm. Zapowiadali koniec świata, a jednocześnie przekonywali o konieczności zbrojeń. Aby zwrócić uwagę rządu na swoje zapowiedzi, 20 marca 1995 roku w godzinach porannego szczytu w metrze rozpuścili trujący gaz. Do tej pory ponad 200 członków sekty zostało skazanych. Wszyscy na karę śmierci. Jak dotąd wyroki pozostają w zawieszeniu. Trzynastu ze skazanych, włącznie z niewidomym liderem, oczekuje na egzekucję w celach śmierci. Policja wciąż poszukuje jeszcze jednego, ostatniego członka sekty odpowiedzialnego za zamach. 
