# ORIG TITLE    George Michael wrócił do zdrowia i… na estrady . 
# ORIG CONTENT  Po niemal rocznej przerwie George Michael ponownie występuje na scenie. Jego aksamitny głos mogli usłyszeć fani w Wiedniu czyli w tym samym miejscu, gdzie w listopadzie ubiegłego roku brytyjski gwiazdor zapadł na poważne zapalenie płuc i trafił do oddziału reanimacji miejscowego szpitala. Otarł się wtedy o śmierć.   Teraz George Michael jest wyraźnie w świetnej formie a przybyli z całej Europy fani radują się z ponownego spotkania z idolem swojej młodości.   Mówi Ken ze Szkocji:   “Myślę, że jego głos jest doskonały. Ten koncert to coś wyjatkowego, bo moim zdaniem George czuje, ze zawdzięcza życie Austriakom. I śpiewając tu, chce im podziękować. Oni uratowali mu życie”.   Frank z Berlina dodaje:     “Kiedy w zeszłym roku dowiedziałem się, że on jest chory, to był dla mnie szok, bo widziałem go wcześniej na jego ostatnim przed choroba koncercie we Frankfurcie. To było dla mnie zatem ważne, bym tu był w Wiedniu i bym zobaczył go na scenie”.   George Michael odwdzięczył się pracownikom wiedeńskiego szpitala, zapraszając ich na występ. Dodatkowo podarował szpitalowi zysk ze sprzedaży części biletów.    Po występie w Wiedniu George Michael wyruszy na tournee po Europie. 
