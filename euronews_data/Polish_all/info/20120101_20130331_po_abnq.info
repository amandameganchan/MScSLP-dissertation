# ORIG TITLE    Władimir Putin odwiedza Terytoria Palestyńskie . 
# ORIG CONTENT  W drugim dniu swojej wizyty na Bliskim Wschodzie Władimir Putin został przyjęty w Betlejem przez prezydenta Autonomii Palestyńskiej. Podczas spotkania Mahmud Abbas ponownie wezwał do wznowienia pod egidą Rosji zablokowanego od dwóch lat procesu pokojowego.   Przywódca palestyński zaproponował między innymi, by w Moskwie odbyła się międzynarodowa konferencja na temat przyszłości Terytoriów Palestyńskich.     Prezydent Rosji położył nacisk na konieczność negocjacji z Izraelem.   “Wszelkie działania jednostronne przed pojednaniem byłyby szkodliwe. Obie strony muszą wykazać się wielką wstrzemięźliwością i dotrzymywać swoich zobowiązań”.   Również prezydent Izraela pragnie, by Moskwa przyczyniła się do wznowienia negocjacji. Zdaniem Szymona Peresa, Rosja “może wnieść zasadniczy wkład w pokój w tej części świata”.  . 
