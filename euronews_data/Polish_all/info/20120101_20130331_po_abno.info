# ORIG TITLE    Elżbieta II w Irlandii Północnej . 
# ORIG CONTENT    Brytyjska królowa Elżbieta II spotkała się z rodzinami ofiar zamachów Irlandzkiej Armii Republikańskiej w Irlandii Północnej. Monarchini odbywa podróż po Wielkiej Brytanii w ramach obchodów diamentowego jubileuszu swojego panowania.   W planach ma historyczne spotkanie z zastępcą pierwszego ministra Irlandii Północnej Irlandii Północnej, Martinem McGuinessem, który był jednym z dowódców IRA w czasie, gdy organizacja ta prowadziła krwawą walkę o odłączenie Irlandii Północnej od Zjednoczonego Królestwa.   Elżbieta II wzięła także udział w katolickiej mszy.   Choć wizycie królowej zapewniono maksymalne bezpieczeństwo, okazało się, że jej przyjazd do Irlandii Północnej nie wzbudził tak wielkich kontrowersji, jak przypuszczano.   Spotkanie królowej z byłym dowódcą IRA jest pierwszym takim przypadkiem w historii Wielkiej Brytanii. Dotychczas nie było nawet możliwości rozmów pomiędzy monarchinią a przedstawicielami partii Sinn Fein. Wydaje się, że przełomowa wizyta potwierdza trwałość procesu pokojowego w regionie.   . 
