# ORIG TITLE    Międzynarodowe reakcje na masowe porwanie zachodnich zakładników w Algierii . 
# ORIG CONTENT  Atak na rafinerię w Algierii i zatrzymanie w charakterze zakładników 41 osób nadały kryzysowi w tym regionie międzynarodowy wymiar. Jako jeden z pierwszych zareagował brytyjski minister spraw zagranicznych, który potwierdził śmierć jednego Brytyjczyka: . “To jest oczywiście nie do przyjęcia. Chodzi tu o zabójstwo z zimną krwią ludzi, którzy po prostu pracowali. Nie można tego usprawiedliwić żadnym związkiem z Libią, z Mali lub czymkolwiek innym”. Norwegia jest w dużym stopniu dotknięta uprowadzeniem zakładników, wśród których jest aż trzynastu obywateli tego kraju. Wszyscy są pracownikami koncernu Statoil współpracującego w rafinerii w In Amenas z koncernami BP i Sonatrach. Mówi premier Norwegii Jens Stoltenberg: . “Na razie nie chcemy spekulować na temat sprawców i ich motywacji. Myślimy o tym, by sprowadzić naszych rodaków do domu i o tym, by nikt nie stracił życia”. Wśród zakładników jest również pięciu Japończyków. W pobliże oblężonej przez armię algierską rafinerii udają się oficjalni przedstawiciele japońskiego rządu, którzy mają współdziałać z Algierczykami przy rozwiązywaniu kryzysu. 
