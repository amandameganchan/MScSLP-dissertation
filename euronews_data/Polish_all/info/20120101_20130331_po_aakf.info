# ORIG TITLE    Nowa era w stosunkach Unii Europejskiej z Ukrainą? . 
# ORIG CONTENT  Czy nastanie wreszcie nowa era w stosunkach Unii Europejskiej z Ukrainą?   Sprawa byłej premier Ukrainy Julii Tymoszenko jest jak do tej pory głównym powodem trudnych stosunków Brukseli z Kijowem. Postęp w tej drażliwej kwestii, a zwłaszcza uwolnienie liderki opozycji, wydaje się być warunkiem sine qua non trwałego ich ocieplenia.   Tymczasem, 30 marca  parafowano w Brukseli umowę stowarzyszeniową Unii Europejskiej z Ukrainą. Według ambasadora Unii na Ukrainie chodzi tu tylko o techniczny krok, sygnalizujący koniec negocjacji. Czy i kiedy dojdzie do podpisania dokumentu zależy od spełnienia wielu jeszcze warunków.     “Wszystkie kwestie związane z praworządnością, sadownictwem, demokracją na Ukrainie, przedsiębiorczością i korupcją będą wzięte pod uwagę, sprecyzował José Manuel Teixeira.   Umowa stowarzyszeniowa ma także na celu ułatwienie rozwoju stosunków handlowych i zbliżenia Kijowa do Unii Europejskiej, zwłaszcza w momencie, w którym Rosja czyni starania o względy sąsiada.     Według przewodniczącego Europejskiego Stowarzyszenia Biznesu na Ukrainie, kraj ten poczynił ogromne postępy:   “Deficyt budżetowy został zmniejszony o ponad połowę w ciągu ostatnich dwóch lat. W tym roku nie powinien przekroczyć 3%. Istnieje jednak kilka punktów negatywnych : zbyt dużą presją podatkową, problem korupcji oraz trudności w przestrzeganiu prawa”, powiedział Tomas Fiala.   Integralną częścią umowy stowarzyszeniowej jest ustanowienie pełnej i pogłębionej strefy wolnego handlu miedzy Ukrainą a Unią Europejską.       . 
