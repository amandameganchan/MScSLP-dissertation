# ORIG TITLE    Francja – Niemcy: złoty jubileusz . 
# ORIG CONTENT  8 lipca 1962 roku generał Charles de Gaulle i kanclerz Konrad Adenauer podpisali w Reims deklarację przyjaźni między obu krajami uważaną za symboliczny początek francusko-niemieckiego pojednania. Ta deklaracja doprowadziła potem do zawarcia Traktatu Elizejskiego wytyczającego ogólne kierunki dwustronnej współpracy. 50 lat później do Reims przyjechali następcy tamtych przywódców. Angela Merkel i François Hollande spotkali się przed tamtejszą katedrą. Kanclerz Niemiec powiedziała, że przyjaźń francusko-niemiecka jest “jedną z najważniejszych przyjaźni na świecie”. Jednak mimo tej oczywistej przyjaźnie, nie brak również spraw, w których przywódcom obu krajów trudno jest porozumieć się. Para francusko-niemiecka nie będzie dyrektoriatem Europy, obiecywał François Hollande. Ale Angela Merkel chętnie mówi o współpracy obu krajów jako o koniecznym centralnym punkcie Unii Europejskiej. 
