# ORIG TITLE    W poszukiwaniu cypryjskiego planu B . 
# ORIG CONTENT  Prezydent Cypru, Nicos Anastasiades spotkał się z przywódcami partii parlamentarnych by rozmawiać o możliwych rozwiązaniach cypryjskiego kryzysu. We wtorek wieczorem parlament odrzucił propozycję, by dziurę w budżecie załatać dzięki jednorazowemu opodatkowaniu bankowych depozytów. Tymczasem był to warunek udzielenia Cyprowi pomocy finansowej w wysokości 10 miliardów euro. W poszukiwaniu planu B politycy przedstawiają różne propozycje. Niektórzy sugerują, by zwrócić się do Rosji o dodatkową pożyczkę, inni proponują nacjonalizację funduszy emerytalnych. Inną propozycję niż sięganie do cudzych kieszeni przedstawił arcybiskup Cypru Chryzostom II. “Cały majątek naszego Kościoła jest w dyspozycji kraju, by wspierać ludzi z Cypru tak, by system bankowy się nie zawalił, żebyśmy mogli stanąć na naszych własnych nogach, a nie na cudzych”. Z obawy przed szturmem na banki, rząd zastanawia się, czy jest możliwe ponowne ich otworzenie w czwartek. Niewykluczone, że wprowadzone zostaną ograniczenia w wypłatach. Banki zostają zamknięte od soboty. 
