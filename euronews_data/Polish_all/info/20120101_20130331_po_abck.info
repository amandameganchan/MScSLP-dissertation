# ORIG TITLE    Historyczne wybory w Egipcie . 
# ORIG CONTENT  W pierwszych godzinach po otwarciu lokali wyborczych w Egipcie, wielu mieszkańców tego kraju już oddało głos. Wśród nich, w obecności kamer telewizyjnych i licznych dziennikarzy, głosowali najważniejsi kandydaci.   Jeden z nich to Amr Moussa, były minister spraw zagranicznych. Głosował również Ahmad Chafiq, ostatni premier epoki Hosniego Mubaraka. Obaj reprezentują to, co liczni Egipcjanie chcieliby definitywnie odrzucić – powiązania z dawnym reżimem.   Jednak z drugiej strony właśnie ci kandydaci symbolizują stabilizację po długich miesiącach chaosu w okresie przejściowym od obalenia dyktatury do pierwszych wolnych wyborów prezydenckich. Są oni popierani przez Koptów stanowiących 10-procentową mniejszość, którą przeraża rosnący w siłę islamizm.   Właśnie kandydatem Bractwa Muzułmańskiego jest Mohammed Morsi. Bractwo zwyciężyło w wyborach parlamentarnych. Jest jeszcze niezależny kandydat islamski Abdel Foutouh.     Najpilniejszym zadaniem przyszłego prezydenta będzie poradzenie sobie z trudną sytuacją gospodarczą.   Jednak ze względu na zawieszenie konstytucji, uprawnienia szefa państwa nie są jasno określone.   Mówi nasz korespondent w Egipcie:   “Komitet konstytucyjny będzie musiał opracować tekst nowej trwałej konstytucji, która pozwoli prezydentowi sprawować władzę.” . 
