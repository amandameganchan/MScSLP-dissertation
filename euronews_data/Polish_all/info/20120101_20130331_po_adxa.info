# ORIG TITLE    Watykan: czarny dym nad Kaplicą Sykstyńską . 
# ORIG CONTENT  Gęsty czarny dym wydobywający się z komina nad Kaplicą Sykstyńską w środę przed południem oznacza, że w dwóch porannych turach głosowania nie wybrano jeszcze papieża. Nie mamy oczywiście żadnych wieści od zamkniętych na konklawe kardynałów, ale na Placu Świętego Piotra każdy ma swoje zdanie na temat przyszłego przywódcy kościoła. Oto co usłyszał nasz specjalny wysłannik: . “Papież nie będzie Włochem. Osobiście wolałbym, żeby to był papież z kraju zachodniego, papież nowoczesny, ale też związany z Kurią Rzymską, która jest sercem tej religii. Kościół ma swoje własne tradycje i reguły, trzeba ich przestrzegać.” . “Jestem Japonką i nie mam zdania na ten temat. Ale ponieważ mieszkam tu we Włoszech, słyszałam, że papież będzie z pewnością Amerykaninem, Kanadyjczykiem lub Włochem. Religia to nie jest kwestia polityki międzynarodowej, to jest rzecz bardzo osobista. Trudno mi o tym mówić.” . Nasz specjalny wysłannik na konklawe Alberto de Filippis podsumowuje: . “W tym drugim dniu konklawe atmosfera wśród turystów i przechodniów na Placu Świętego Piotra jest coraz bardziej napięta. Po zobaczeniu dziś rano czarnego dymu oczekiwanie na ogłoszenie nazwiska nowego papieża zdaje się jeszcze dłuższe.” . 
