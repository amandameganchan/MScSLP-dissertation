# ORIG TITLE    Nacjonalista nowym prezydentem Serbii . 
# ORIG CONTENT    Lider nacjonalistów Tomislav Nikolić wygrał wybory prezydenckie w Serbii. Ogłaszając swoje zwycięstwo zaznaczył, że Serbia nie zejdzie z drogi integracji, a w końcu członkostwa w Unii Europejskiej.   Jego przeciwnik, ustępujący prezydent Boris Tadić, uznał swoją porażkę.    “Wynik wyborów pokazuje, a ja dotrzymam obietnic, że Serbia pozostanie na ścieżce prowadzącej do Unii, że Serbia będzie chronić swoich ludzi w Kosowie i Metochii i wreszcie, że te wybory to nie było referendum za lub przeciw Unii, tylko jak rozwiązać problemy spowodowane przez Tadicia i Partię Demokratyczną” – powiedział Nikolić.    Tadić był prezydentem Serbii przez dwie kadencje, za każdym razem pokonując w wyborach swojego największego przeciwnika, czyli właśnie Nikolicia. Był postrzegany jako liberalny, prounijny reformator, który nie wahał się wydać w ręce sprawiedliwości serbskich zbrodniarzy wojennych.   Nikolić z kolei był w przeszłości serbskim ultra-nacjonalistą, który stracił władzę po interwencji NATO w Serbii na przełomie wieków. 
