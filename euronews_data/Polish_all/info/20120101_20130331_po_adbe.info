# ORIG TITLE    Premier Cameron bez większości w parlamencie? . 
# ORIG CONTENT  Brytyjski premier David Cameron przegrał parlamentarne głosowanie. Głosowanie bardzo istotne, bo dotyczące kolejnego, siedmioletniego budżetu Unii Europejskiej. Premier zapowiadał, że jest zwolennikiem redukcji wspólnotowych wydatków, ale przyznał też, że jest w stanie zaakceptować utrzymanie ich na dotychczasowym poziomie, z uwzględnieniem inflacji. Takiej postawie od początku sprzeciwiała się Partia Pracy. “Premier nie umiał przekonać przywódców europejskich, a nawet swoich parlamentarzystów”, kpił Ed Miliband, przywódca opozycji. “Jest słaby zarówno za granicą, jak i w domu. Jest nowym Johnem Majorem”, powiedział szef Partii Pracy, wspominając brytyjskiego premiera, który zastąpił 20 lat temu Margaret Thatcher. Cameron nie zgodził się na takie porównanie. “Takie podejście jest niesamowite. Mówi, że chce zmniejszenia budżetu unijnego, ale nie ma możliwości wetowania. My mówimy jasno, że użyjemy prawa do weta, tak jak robiliśmy to wcześniej”. Projekt budżetu na lata 2014-2020 ma być przyjęty na listopadowym szczycie. Choć głosowanie parlamentu nie jest prawnie wiążące, jest poważnym sygnałem dla premiera, że jeśli zlekceważy jego wynik, może mieć problemy z utrzymaniem parlamentarnej większości. 
