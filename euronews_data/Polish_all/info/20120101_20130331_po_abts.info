# ORIG TITLE    Pakistańczycy rozgniewani ponownym otwarciem tranzytu dla wojsk NATO . 
# ORIG CONTENT  Tysiące Pakistańczyków przemaszerowały ulicami Islamabadu. Był to ostatni etap długiego marszu poprzez prowincje kraju. Gniew protestujących wywołała decyzja władz o ponownym otwarciu tranzytu dla zaopatrzenia wojsk NATO w Afganistanie. Ze względu na dużą liczbę uczestników protestów trzeba było zamknąć sklepy w niektórych dzielnicach miasta. Policja zablokowała ruch na ulicach.   Rząd Pakistanu zakazał przejazdu transportów Sojuszu Atlantyckiego w listopadzie ubiegłego roku, po poważnym incydencie w plemiennej strefie Mohmand. W wyniku powietrznego ataku NATO zginęło wtedy 24 pakistańskich żołnierzy.   Pakistańskie drogi zostały ponownie otwarte dla konwojów Sojuszu w ubiegłym tygodniu, po tym jak sekretarz stanu Hillary Clinton wyraziła “szczere kondolencje” w związku ze śmiercią żołnierzy.   Trzy czwarte ludności Pakistanu uważa Stany Zjednoczone za wroga. To niechętne nastawienie potęguje się z biegiem czasu.   . 
