# ORIG TITLE    Irak na celowniku terrorystów . 
# ORIG CONTENT  Seria zamachów bombowych w Iraku. Według źródeł rządowych, życie straciło w nich w sumie 39 osób. W prowincji Kirkuk, znanej z bogatych złóż ropy naftowej, w trzech eksplozjach zginęło co najmniej 9 osób, kilkadziesiat zostało rannych. Na tragicznej liście znajduje się też Karbala, święte miasto szyitów, gdzie zginęło 13 osób. “Kwadrans temu widzieliśmy podejrzany żółty samochód. Zaczęliśmy wołać do służb bezpieczeństwa, żeby to sprawdziły”, mówi jeden ze świadków wybuchu. “Auto uderzyło w sklep po drugiej stronie ulicy. Właściciel pobiegł wołać o pomoc, ale na darmo. Zaraz po tym samochód eksplodował”. Jak poinformowała policja, w całym kraju eksplodowało 16 samochodów i przydrożnych bomb. Poza Kirkukiem i Karbalą, groźny wybuch miał miejsce też w Mahmudiyi na południu kraju, gdzie zginęły trzy osoby. W przyszłym tygodniu w Bagdadzie ma się odbyć szczyt Ligi Arabskiej. W związku z tym zwiększono środki bezpieczeństwa – jak widać, wciąż niewystarczająco. Według władz, dodatkowe 100 tysięcy żołnierzy będzie pilnować bezpieczeństwa. Szczyt Ligi to pierwsze tak ważne wydarzenie międzynarodowe w Iraku, od kiedy w ubiegłym roku z kraju wycofały się amerykańskie wojska. 
