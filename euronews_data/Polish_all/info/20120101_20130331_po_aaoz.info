# ORIG TITLE    Amerykańscy żołnierze pozowali do zdjęć z ciałami zabitych Afgańczyków . 
# ORIG CONTENT  Nowy skandal związany z zachowaniem się niektórych żołnierzy amerykańskich w Afganistanie. Dziennik “Los Angeles Times” opublikował fotografie żołnierzy pozujących z ciałami afgańskich powstańców. Na niektórych zdjęciach widać nawet, jak żołnierze trzymają w rękach oderwane kończyny Afgańczyków. Przebywający w Brukseli szef Pentagonu Leon Panetta potępił te zachowania żołnierzy: . “To co widzimy na tych zdjęciach jest absolutnie sprzeczne z naszymi regułami i, co jeszcze ważniejsze, z naszymi wartościami. Te fotografie nie są reprezentatywne dla ogromnej większości mężczyzn i kobiet służących obecnie w Afganistanie.» . Biały Dom również potępił żołnierzy pozujących do kontrowersyjnych zdjęć, ale wyraził równocześnie żal, że “Los Angeles Times” opublikował fotografie powstałe przed dwoma laty. Po zabójstwie siedemnastu cywilów przez amerykańskiego żołnierza oraz ujawnieniu faktu palenia Koranu, jest to kolejny skandal z udziałem żołnierzy amerykańskich w Afganistanie. 
