# ORIG TITLE    Demokraci szykują konwencyjną kontrę dla Republikanów . 
# ORIG CONTENT  Miasto Charlotte w Karolinie Północnej od wtorku jest stolicą Demokratów. W ciągu najbliższych dni prezydent Barack Obama i jego zwolennicy będą przekonywać wyborców, że władzę w Ameryce przez kolejne cztery lata trzeba pozostawić w rękach Partii Demokratycznej. Z pewnością tematy gospodarcze będą królować w czasie konwencyjnych wystąpień. Bo ponad 8-procentowe bezrobocie i spowolnienie gospodarcze to problemy, z których zdają sobie sprawę wszyscy. “Zdecydowanie praca w tym momencie. Tak wielu ludzi nie ma pracy, a cierpią na tym całe rodziny, dzieci, które nie mają co jeść, zatem praca – chcę żeby było więcej miejsc pracy”, mówi jedna z reprezentantek starszego pokolenia Demokratów. Obama będzie musiał też po raz drugi przekonać do siebie młodych Amerykanów. “Myślę, że Obama musi pokazać, że ma wszystko, aby utrzymać wszystko przez następne cztery lata i że te zmiany wciąż mogą nastąpić”, powiedziała młoda dziewczyna. Jednym z największych atutów prezydenta w czasie konwencji ma być jego żona, Michelle. Jest ona bardziej popularna niż jej mąż, a zatem ma ona przekonać kobiecy elektorat, pokazując łagodniejszą stronę głowy państwa. W przeddzień rozpoczęcia konwencji Obama odwiedził Luizjanę, stan dotknięty przez niedawny huragan Izaak. Trwa tam naprawianie szkód, niektóre miejscowości wciąż są bez prądu, wiele osób straciło swoje domu. To między innymi do nich prezydent skieruje swoje słowa, w czasie konwencyjnego wystąpienia w czwartek. 
