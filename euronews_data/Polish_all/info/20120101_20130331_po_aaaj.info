# ORIG TITLE    Zabici i ranni w katastrofie kolejowej pod Szczekocinami . 
# ORIG CONTENT  Co najmniej 15 osób zginęło, a kilkadziesiąt zostało rannych w katastrofie kolejowej do której doszło w sobotę wieczorem pod Szczekocinami koło Zawiercia. Według wstępnych ustaleń, w wyniku awarii aparatury lub błędu człowieka pociąg jadący z Warszawy do Krakowa wjechał na tor, którym jechał skład z Przemyśla do Warszawy. Świadkowie katastrofy relacjonują, że akcja ratunkowa przebiegała bardzo sprawnie. Na miejsce przyjechał też premier Donald Tusk. “To najtragiczniejsza katastrofa kolejowa, jaka wydarzyła się w Polsce w ostatnich latach”, powiedział szef rządu. Do zderzenia doszło tuż przed 21 w miejscu, gdzie dozwolona prędkość wynosi 120 kilometrów na godzinę. Natychmiast na miejsce przybyła straż pożarna, pogotowie ratunkowe i policja. W pobliskich miejscowościach zorganizowano polowe szpitale, gdzie opatrywano osoby z lżejszymi urazami. Mocniej poszkodowanych pasażerów przewieziono do szpitali. “Poczułem mocne uderzenie”, mówi jeden z pasażerów. “Nagle zgasło światło i zaczęło nami rzucać. Lataliśmy po całym przedziale jak torby, modliliśmy się tylko, żeby nas nie zgniotło, żebyśmy wyszli cało”. Okoliczności zdarzenia bada policja. Dyżurni ruchu odpowiedzialni za pechowy odcinek w momencie katastrofy byli trzeźwi. Śledczy sprawdzą też stan aparatury sterującej pociągami. 
