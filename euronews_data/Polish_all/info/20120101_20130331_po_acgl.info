# ORIG TITLE    Francja wyrzuca Romów . 
# ORIG CONTENT    Podobnie jak dwa lata temu, także i obecnie francuska polityka emigracyjna wobec Romów spotkała się z krytyką ze strony Komisji Europejskiej. W ostatnim czasie dziesiątki Romów zostały deportowane do Rumunii.   W roku 2010 za podobne postępowanie krytyka spotkała administrację prezydenta Nicolasa Sarkozy’ego. Europejska komisarz ds. sprawiedliwości Viviane Reding określiła wówczas wysiedlanie Romów jako “hańbę”.   W czwartek wyproszeni z kraju zostali Romowie obozujący nielegalnie w pobliżu Lille, wcześniej ten sam los spotkał Romów w Lyonie i Paryżu. Minister spraw wewnętrznych Manuel Valls jest przekonany o słuszności tych działań, mówiąc że warunki w jakich mieszkają Romowie są niedopuszczalne ze względów sanitarnych. Niemniej obiecuje, że rząd postara się znaleźć miejsca pracy dla większej ilości Romów przyjeżdżających do Francji. To samo mówił w trakcie swojej kampanii wyborczej prezydent Francois Hollande.   Szacuje się, że obecnie we Francji mieszka około 20 000 Romów.  . 
