# ORIG TITLE    USA: proces Holmesa ruszy 30 lipca . 
# ORIG CONTENT  Obserwując reakcje Jamesa Holmesa na sali sądowej można było odnieść wrażenie, że nie do końca mężczyzna zdaje sobie sprawę z tego gdzie jest. Komentatorzy od razu postawili pytanie – czy jest on w pełni poczytalny.   Oskarżony o dokonanie piątkowej masakry w kinie w mieście Aurora w USA, odpowie za zabicie 12 osób i ranienie kolejnych 58.   Rodziny zabitych siedziały kilka metrów od oskarżonego. Tomy Teves, ojciec Alexa, który zasłonił ciałem swoją dziewczynę i dlatego zginął, mówi wprost: “dziś w sądzie widziałem tchórza. Mój syn bez wysiłku, jednym ruchem, powaliłby go na ziemię”.   Rodzina Holmesa w sądzie się nie pokazała, krótkie stanowisko przedstawiła ich prawniczka.   “Rodzina Holmesa jest całym sercem z bliskimi ofiar. Chcieliby jednak pozostać z boku, bo w tym momencie przedmiotem sprawy jest zachowanie i postępowanie Jamesa a nie jego relacje z bliskimi. Chcielibyśmy, aby wszyscy to stanowisko uszanowali” – powiedziała Lisa Damiani.     Zdaniem sędziego, Holmsowi może grozić nawet kara śmierci. Jego proces rozpocznie się 30 lipca. Zdaniem komentatorów może potrwać nawet rok.   24 letni James Holmes jest absolwentem neurologii. W piątek rozpylił gaz łzawiący na sali kinowej a potem otworzył ogień do przypadkowych ludzi. Policja aresztowała go na tyłach budynku. W jego mieszkaniu znaleziono arsenał broni i materiały wybuchowe. Ameryka nadal nie może wyjść z szoku po tym co się stało. 
