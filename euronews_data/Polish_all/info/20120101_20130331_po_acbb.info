# ORIG TITLE    Syria: walki o Aleppo . 
# ORIG CONTENT  Walki w Syrii przenoszą się w rejon Aleppo, największego ośrodka przemysłowego na Północy kraju. Rebelianci deklarują, że w ich rękach jest większość miasta. Aleppo ma niezwykle duże znaczenie strategiczne, ponieważ znajduje się w pobliżu tureckiej granicy, skąd rebelianci starają się zaopatrywać w broń i skąd mają docierać do nich zagraniczni bojownicy. Jeśli powstańcy opanowaliby region Aleppo, mieliby doskonałą bazę do planowania i przeprowadzania ataków na wojska rządowe. Walki w mieście trwają głównie w trzech dzielnicach. Przeciwko uzbrojonym w karabiny i pistolety powstańcom rząd wysłał wojskowe lotnictwo i ciężką artylerię. Choć wydaje się, że nie ma już szans na pokojowe rozwiązanie konfliktu w Syrii, do Damaszku przybył nowy szef obserwatorów ONZ Babacar Gaye. “Zostało nam tylko 27 dni, więc zrobimy wszystko, co w naszej mocy, by ulżyć cierpieniom ludności cywilnej. Na tym będziemy się teraz koncentrować” – mówi Gaye. Według danych syryjskich organizacji praw człowieka od czasu wybuch konfliktu w Syrii zginęło już 19 000 osób, głównie cywilów. 
