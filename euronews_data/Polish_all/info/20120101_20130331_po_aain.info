# ORIG TITLE    Strefa euro: “zapora ogniowa” za 800 miliardów . 
# ORIG CONTENT  Fundusz solidarnościowy na wypadek dalszych trudności w zadłużonych krajach strefy euro został podwyższony do 800 miliardów euro. Taką decyzję podjęli w piątek w Kopenhadze ministrowie finansów krajów strefy euro. Ta gwarancja całej strefy euro będzie argumentem – jak uważa komisarz Olli Rehn – do przekonania Międzynarodowego Funduszu Walutowego: . “Myślę, że dzisiejsza decyzja sprawi, że MFW będzie mógł podwyższyć swój wkład w walkę z kryzysem zadłużenia, co może nastąpić już w połowie kwietnia”. Z owych 800 miliardów euro, 300 miliardów już przyznano lub obiecano najbardziej zagrożonym państwom – Grecjii, Irlandii i Portugalii. Jednak zdaniem niemieckiego ministra finansów Wolfganga Schäuble nie to jest najważniejsze: . “Rynki finansowe chcą wiedzieć, czy Europa jest zdolna do utworzenia struktur, które zapewnią stabilność naszej waluty oraz kapitałów ulokowanych w strefie euro na dłuższą metę.” . Liczni ekonomiści oraz niektóre państwa Europy żałują, że fundusz stabilizacyjny nie otrzymał jeszcze więcej pieniędzy. Jednak na jeszcze wyższą sumę nie chciały zgodzić się Niemcy. 
