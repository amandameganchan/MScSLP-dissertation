# ORIG TITLE    Syryjska armia nie zważa na międzynarodowe apele . 
# ORIG CONTENT  Według działaczy syryjskiej opozycji, armia rządowa próbuje maksymalnie osłabić siły rebeliantów, zanim minie termin, jaki został jej dany na powstrzymanie działań militarnych. Do stolicy kraju, Damaszku w ciągu dwóch dni ma dotrzeć zespół obserwatorów z ramienia ONZ, którzy mają zostać rozmieszczeni w całym kraju, by kontrolować, czy zawieszenie broni jest przestrzegane. Zgodnie z planem pokojowym Kofiego Annana, do Syrii ma zostać wysłanych 200 żołnierzy sił pokojowych ONZ. Do tego jednak konieczna jest rezolucja Rady Bezpieczeństwa ONZ, a o to wcale nie będzie łatwo. “Rada Bezpieczeństwa ONZ został w sposób haniebny i żałosny podzielona w kwestii Syrii, a przez to niezdolna do podejmowania uchwał, wymuszających nawet bardzo skromne działania”, przypomina amerykańska ambasador przy ONZ, Susan Rice. Do Syrii przybył również szef Międzynarodowego Komitetu Czerwonego Krzyża, który chce uzyskać zapewnienie, że władze dotrzymają codziennego 2-godzinnego wstrzymania ognia, by umożliwić działaczom Czerwonego Półksiężyca dostarczenie pomocy humanitarnej i ewakuację rannych. Jednocześnie jednak zachodni dyplomaci coraz sceptyczniej podchodzą do kolejnych słów syryjskich władz, które już wielokrotnie zapowiadały zakończenie trwających ponad rok starć z cywilną opozycją. 
