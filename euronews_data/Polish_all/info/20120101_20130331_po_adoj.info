# ORIG TITLE    Korea Północna wznowi prace nad bombą atomową? . 
# ORIG CONTENT  Korea Północna ogłosiła, że planuje przeprowadzić trzecią próbę atomową. W oświadczeniu władze nie podały żadnej konkretnej daty, w której eksperymenty miałyby być przeprowadzone, ale poinformowały, że testy “są skierowane przeciw odwiecznemu wrogowi Stanom Zjednoczonym”. Północnokoreańskie oświadczenie zostało wydane dwie doby po tym, gdy Rada Bezpieczeństwa ONZ skrytykowała grudniowe wystrzelenie rakiety przez Phenian. Z pewnością spowoduje ono wzrost napięcia między Koreą Północną i Południową. “Dalsze prowokacje nie pomogą w łagodzeniu wzajemnych napięć, a jedynie opóźniają ten proces, sprawiają, że angażowanie się przez USA staje się trudniejsze”, skomentował sprawę Glyn Davies, przedstawiciel USA do spraw Korei Północnej. “To bardzo ważne – podkreślałem to od początku – bardzo ważne, żeby stosunki między Północą i Południem poprawiały się”. Władze Korei Południowej z ubolewaniem przyjęły tę decyzję i wezwały swojego sąsiada, by odstąpił od testów atomowych. Jeśli dojdzie do eksperymentu, będzie to pierwsza taka próba przeprowadzona w Korei Północnej od śmierci Kim Dzong Ila w grudniu 2011 roku. 
