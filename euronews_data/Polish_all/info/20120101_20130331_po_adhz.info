# ORIG TITLE    Tragedia w Sandy Hook otwiera debatę o dostępie do broni palnej . 
# ORIG CONTENT  Cała Ameryka jest w żałobie po masakrze w szkole podstawowej w Connecticut. Napastnik zabił 27 osób, w tym 22 dzieci. W poniedziałek odbyły się pogrzeby pierwszych z nich – sześcioletnich Noah Pozner i Jacka Pinto. Cały kraj wspiera ofiary masakry i ich rodziny. Od prezydenta Baracka Obamy, po uczniów innych szkół. Internet jest pełny różnych akcji – między innymi uczniowie proponują, by założyć zielono-białe ubrania – to kolory szkoły Sandy Hook, w której doszło do tragedii. Szkoły w całym kraju zaostrzyły przepisy bezpieczeństwa. A w mediach wzmogła się debata na temat dostępu do broni palnej. Zwolennicy posiadania broni zwracają uwagę, że w Connecticut jest dość restrykcyjne prawo. Dostęp do broni dzieli też mieszkańców Sandy Hook. “Zgadzam się, że politycy nie powinni odgrywać żadnej roli w tej kwestii, bo to nie broń zabija ludzi. To ludzie zabijają”, mówi Grace Hobbart, uczennica szkoły w Sandy Hook. Innego zdania jest pastor Henry Brown. “Wiem o czym mówię, mamy z tym do czynienia na codzień. Dziewięcio, dziesięcio, jedenasto, dwunasto i trzynastolatki z pistoletami i dostępem do broni. Każdy może mieć broń. Więc to jest coś, co trzeba powstrzymać, dawanie każdemu dostępu do broni palnej”. Wielu mieszkańców Newtown mówi, że właśnie takie tragedie utwierdzają ich w konieczności posiadania broni. Podkreślają, ze na terenie szkoły jest zakaz noszenia broni – również przez nauczycieli i portiera. I zachęcają do debaty na temat poprawy bezpieczeństwa. 
