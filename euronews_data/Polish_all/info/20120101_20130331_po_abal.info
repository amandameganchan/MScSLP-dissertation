# ORIG TITLE    Hiszpania walczy o uzdrowienie sektora bankowego . 
# ORIG CONTENT  Po tym jak agencja ratingowa Moody’s obniżyła notowania szesnastu hiszpańskich banków, Madryt stara się o uzdrowienie tego kluczowego dla kraju sektora. Gigantyczny przegląd ma umożliwić stwierdzenie, do jakiego stopnia aktywa banków są “zatrute” toksycznymi inwestycjami, takimi jak trudne do odzyskania pożyczki i nieruchomości. Cel operacji – oszacowanie ile Madryt będzie musiał wydać na pomoc upadającym bankom. Plan tej bitwy o banki ujawniła wicepremier Soraya Saenz: . “Będą dwie fazy: w pierwszej przeprowadzimy w ciągu miesiąca test wytrzymałości banków. Potem nastąpi analiza szczegółowa księgowości każdego z nich. Koszt całej operacji pokryje Bank Hiszpanii.” . Agencja Moody’s, która wywołała tę bankową burzą, uważa, że Madryt ma niewielki margines swobody w aktualnym kontekście recesji. Na ulicach Madrytu pytaliśmy Hiszpanów o ich opinię na temat tej sytuacji: . “Trzeba oczyścić banki, oczyścić kraj. Taki jest cel wszystkich podejmowanych przez rząd działań” – mówi Domingo Beltran. Cipriana Martinez reaguje ze znacznie większym gniewem: . “Banki to złodziejskie instytucje. Za cały ten bałagan odpowiedzialni są biznesmeni i banki.” . Zapowiadana rekapitalizacja banków, szacowana na kilka miliardów euro, jeszcze bardziej pogłębi już i tak potężny deficyt budżetowy Hiszpanii. Dlatego niektórzy obserwatorzy mówią o potrzebie odwołania się Madrytu do pomocy międzynarodowej. 
