# ORIG TITLE    Zmarł założyciel Kościoła Zjednoczeniowego, nazywanego Sektą Moona . 
# ORIG CONTENT  W wieku 92 lat zmarł Koreańczyk Sun Myung Moon, założyciel Ruchu pod Wezwaniem Ducha Świętego na Rzecz Zjednoczenia Chrześcijaństwa Światowego. Sun Myung Moon, co można przetłumaczyć jako “Światło Słońca i Księżyca” nazywał siebie Mesjaszem i twierdził, że dostał misję od Jezusa, by ukończyć jego dzieło. Swój kościół założył w Korei Południowej, a działalność prowadził w tym kraju oraz w Stanach Zjednoczonych. Liczbę jego wyznawców szacuje się według różnych źródeł od 200 tysięcy do kilku milionów. Jego Kościół Zjednoczeniowy, nazywany przez jego przeciwników Sektą Moona, zasłynął między innymi ceremoniami ślubnymi z udziałem nawet kilku tysięcy par. Sam Moon był oskarżany o działania niezgodne z chrześcijańską nauką – rozbijanie rodzin, cudzołóstwo, defraudacje i pornografię. 
