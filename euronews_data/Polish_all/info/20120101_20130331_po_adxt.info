# ORIG TITLE    Czy bohater “Słonecznego patrolu” uratuje Mur Berliński? . 
# ORIG CONTENT  Tym razem David Hasselhoff nie śpieszy na ratunek tonącej piękności w bikini, ale próbuje ocalić budowlę, która stała się pomnikiem przypominającym zimną wojnę. Amerykański aktor niemieckiego pochodzenia poparł Berlińczyków protestujących przeciwko planom zburzenia resztek Muru Berlińskiego. A przecież przed laty, w grudniu 1989 roku, Hasselhoff śpiewał niemal w tym samym miejscu, by celebrować likwidację muru. Tamten występ uczynił go bardzo tu popularnym. Ale czasy się zmieniły. Mur ma zostać zburzony, by można było na jego miejscu zbudować domy mieszkalne. Hasselhoff nie jest zadowolony, i nie są zadowoleni liczni mieszkańcy miasta. Mówi jedna z nich: . “Mur stał się symbolem i ma on ogromne znaczenie dla Berlina i dla przemysłu turystycznego. To jest śmieszne, że Berlin chce zniszczyć tak ważny składnik swojego wizerunku.” . Inny manifestant dodaje: . “Mur nie powinien zniknąć, uważam tak z przyczyn historycznych a także dlatego, że ludzie tu cierpieli. Powinien zostać zachowany jako zabytek historyczny.” . East Side Gallery to największa istniejąca dotąd część muru, który dzielił Berlin na dwie części od sierpnia 1961 roku do listopada 1989 roku. Ta część budowli jest pokryta licznymi malowidłami, które przyciągają turystów i miłośników sztuki współczesnej. 
