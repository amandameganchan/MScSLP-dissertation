# ORIG TITLE    Trzęsienie ziemi we Włoszech: Mario Monti wygwizdany podczas spotkania z poszkodowanymi . 
# ORIG CONTENT  Premier Włoch udał się we wtorek rano do Emilii-Romanii na północy kraju. Mario Monti wyraził poszkodowanym solidarność rządu. Wizyta odbyła się dwa dni po trzęsieniu ziemi, które spowodowało śmierć siedmiu osób i ogromne zniszczenia. Jednak nie wszyscy mieszkańcy Sant’Agostino powitali szefa rządu z sympatią. “Wstydźcie się, złodzieje” – zawołała na widok premiera młoda Włoszka. Inny mieszkaniec zniszczonego miasta dodawał: . “Monti przyjechał tu, obejrzał namioty, przeszedł po obozie, ale tak, by nie pobrudzić swoich ładnych butów, i odjechał. Teraz zje sobie obiad w pięknej restauracji w Modenie, gdzie mogą wydać po 200 – 300 euro dla każdego z jego pięćdziesięciu clownów. A tymczasem my jesteśmy tu, nikt nam nic nie powiedział, ani nawet nie pozdrowił nas. Taki jest włoski rząd.” . Ktoś inny dodaje: . “Czy myślicie, że to cokolwiek zmieni? Poszedłem dziś rano do fabryki, by dowiedzieć się, jaka jest sytuacja z moją pracą. Powiedzieli, że zostanę w domu może nawet trzynaście tygodni. A w tym czasie trzeba płacić czynsz i żywić rodzinę. Czy dla niego coś się zmieniło? On wraca do domu w swoim garniturze. A my zostajemy tu.” . Rząd Mario Montiego ogłosił w tym obszarze stan katastrofy naturalnej. Według organizacji pracodawców Confindustria trzęsienie ziemi spowodowało szkody na sumę setek milionów euro w przemyśle tego bardzo dynamicznego regionu. Confindustria informuje, że 200 przedsiębiorstw poniosło dotkliwe straty i co najmniej 2000 pracowników będzie w najbliższych tygodniach bez pracy. Związek zawodowy CGIL mówi nawet o 5000 ludzi czasowo pozbawionych pracy. W strefie najbardziej dotkniętej katastrofą, w pobliżu miasta Finale Emilia, uszkodzone zostały budynki co czwartego przedsiębiorstwa. 
