# ORIG TITLE    Katastrofa w Indonezji: nikt nie przeżył . 
# ORIG CONTENT  Rodziny pasażerów samolotu Suchoj Superjet 100 chcą jeszcze wierzyć, że ich bliscy być może cudem ocaleli. Jednak według władz indonezyjskich, nie ma już żadnej nadziei.   Rosyjski samolot rozbił się na zboczu góry w okolicach Dżakarty.   Na jego pokładzie znajdowało się 47 osób, głównie obywateli Indonezji. Ale byli tam też Rosjanie, jeden Francuz i jeden Amerykanin.   Mówi Gagah Prakoso, rzecznik Indonezyjskiej Agencji Poszukiwawczo-Ratowniczej:   “Nie znaleźliśmy nikogo, kto przeżyłby katastrofę. Ekipy ratownicze, które zostały przewiezione na miejsce helikopterami, rozpoczęły zbieranie resztek samolotu”.   Maszyna odbywała lot pokazowy. Zniknęła z ekranów radarów, gdy przelatywała nad masywem Salak.   Zdjęcia z miejsca katastrofy pozwalają przypuszczać, że Suchoj uderzył dziobem w zbocze góry.   Ukształtowanie terenu w znacznym stopniu utrudnia ratownikom dotarcie na miejsce pieszo. Przyczyny katastrofy nie są jeszcze znane. Wadze indonezyjskie o rosyjskie rozpoczęły śledztwo.   Samolot Superjet 100 został zbudowany przez rosyjski koncern Suchoj, we współpracy z przedsiębiorstwami z USA, Francji, Hiszpanii i Włoch.   Dotąd maszyny te latają tylko w rosyjskich i armeńskich kompaniach lotniczych.   Od 2008 roku Superjet 100 miał już kilkakrotnie trudności techniczne, ale nigdy nie było one zbyt poważne. 
