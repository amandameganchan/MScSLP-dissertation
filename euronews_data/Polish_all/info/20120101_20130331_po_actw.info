# ORIG TITLE    Czy Grecy wytrzymają dalsze zaciskanie pasa? . 
# ORIG CONTENT  Trzy partie należące do greckiej koalicji rządowej porozumiały się w Atenach w sprawie dalszych działań oszczędnościowych. Tych decyzji domagają się od tygodni najważniejsi wierzyciele Grecji czyli Unia Europejska, Międzynarodowy Fundusz Walutowy i Centralny Bank Europejski. I oczywiście, im więcej oszczędności, tym więcej niezadowolenia. We czwartek w stolicy kraju manifestowali niepełnosprawni, niewidomi, głusi i sparaliżowani obywatele Grecji. Żądają, by władze nie obniżały należnych im zasiłków. Mówi Petros Vasamis z Greckiego Stowarzyszenia Osób Sparaliżowanych: . “Musimy walczyć o życie. Działania, jakie oni chcą podjąć kosztem niepełnosprawnych, byłyby nie do pomyślenia w innych krajach. A jednak oni chcą obniżyć nasze i tak już bardzo niskie zasiłki”. Dzień wcześniej przeciwko cięciom budżetowym protestowało w całym kraju około 70 tysięcy osób. Był to jeden z najbardziej masowych protestów od początku kryzysu zadłużenia. Nowy plan oszczędności ma zostać przyjęty przez parlament przed szczytem Unii zapowiadanym na 18 października. Grecja liczy następnie na odblokowanie kolejnej transzy pożyczki w wysokości 31,5 miliarda euro. 
