# ORIG TITLE    Manifestacja w Rzymie: czy papież powinien nosić futro z gronostajów? . 
# ORIG CONTENT  Nikt jeszcze nie wie, kto będzie papieżem, ale niektórzy już wiedzą, jakiego ubioru przyszły ojciec święty nie powinien nosić. Obrońcy zwierząt zorganizowali w Rzymie demonstrację przed sklepem słynnego krawca, który szyje ubiory dla papieży. Manifestanci protestowali przeciwko użyciu do wytwarzania tych ubiorów futer, a zwłaszcza futra gonostajów. Mówi jeden z organizatorów protestu: . “Chcemy zapytać Watykan, czy chce powrócić do Średniowiecza, czy też żyć w roku 2013. Bo nowy papież będzie nosił futrzany płaszcz. Będziemy modlić się i poprosimy go, by nie nosił futer”. Nie ma jednak pewności, czy ta modlitwa i prośba zostanie wysłuchana – tak silna jest bowiem tradycja papieskich strojów, których dostawcą jest od 18. wieku właśnie ten zakład krawiecki rodziny Gammarelli. Strój przyszłego papieża został zresztą już pokazany na wystawie. A właściwie trzy wersje tego stroju, w trzech rozmiarach. Bo skoro nikt nie zna jeszcze nazwiska papieża, tym bardziej nie jest znany rozmiar jego przyszłych papieskich ubiorów. 
