# ORIG TITLE    Od piątku strajkuje Lufthansa . 
# ORIG CONTENT  Od piątku należy się spodziewać poważnych zakłóceń ruchu lotniczego nad Niemcami, a częściowo również w krajach sąsiednich. Rozpoczyna się strajk obejmujący głównie stewardesy i stewardów. W tle akcji protestacyjnej – żądania płacowe. Czas trwania strajku – nieograniczony. Ruch strajkowy z pewnością da się we znaki pasażerom w Niemczech i w Europie. Niektórzy z nich już wyrażają swoje niezadowolenie:   “Uważam, że to przesada. Można znaleźć porozumienie. Po co prowokować?.” . Ale inni pasażerowie popierają strajkujących: . “Dla mnie jest to oczywiście duży kłopot. Ale uważam, że z punktu widzenia pracowników Lufthansy ten strajk jest uzasadniony.”   Inicjatorem strajku jest związek zawodowy UFO, który domaga się 5-procentowej podwyżki płac jako rekompensaty za trzy lata stagnacji zarobków. Mówi przywódca związku zawodowego UFO:   . “Mogę zrozumieć reakcje ludzi, którzy nie wiedzą, czy ich samolot odleci zgodnie z planem. Ale zapewniam, że wielu pasażerów popiera nas.”   Lufthansa przechodzi obecnie okres trudności związanych ze wzrostem cen paliwa i konkurencją tanich linii lotniczych w Europie. Dyrekcja kompanii poinformowała, że każdy dzień strajku przyniesie dodatkowe straty w wysokości kilku milionów euro. 
