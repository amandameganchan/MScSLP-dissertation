# ORIG TITLE    Obrońcy praw człowieka: kolejna masakra w Syrii . 
# ORIG CONTENT  Miasto Homs jest znowu pod ostrzałem sił zbrojnych syryjskiego reżimu. W sobotę w tym zbuntowanym przeciwko władzom mieście słychać było eksplozje i strzały z ciężkiej broni maszynowej. Około trzydziestu kilometrów dalej celem intensywnego ostrzału armii syryjskiej było z kolei miasto Hula i otaczające je wioski. Te bombardowania, trwające od południa w piątek do sobotniego świtu, spowodowały prawdziwą masakrę. Tak w każdym razie twierdzi działające w Londynie Syryjskie Obserwatorium Praw Człowieka. Według tej organizacji pozarządowej zginęło ponad dziewięćdziesięciu cywilów z miasta Hula i jego okolic. W mieście Alep, drugiej co do wielkości aglomeracji w Syrii, tysiące osób protestowały w sobotę na ulicach przeciwko masakrom ludności cywilnej. Syryjskie Obserwatorium Praw Człowieka określa wręcz wspólnotę międzynarodową jako “wspólnika reżimu syryjskiego”. Do pogrążonego w żałobie miasta Hula przybyli obserwatorzy ONZ. 
