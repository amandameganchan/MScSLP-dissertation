# ORIG TITLE    Nestlé kolejną ofiarą mięsnego skandalu . 
# ORIG CONTENT  Kolejny wielki koncern rolno-spożywczy może ucierpieć z powodu skandalu z koniną sprzedawaną jako mięso wołowe. Firma Nestlé wycofała ze sprzedaży w Hiszpanii i we Włoszech kilka rodzajów gotowych dań. Oficjalnie zawierają one tylko wołowinę, ale wykryto w nich również ślady mięsa końskiego. Szwajcarski koncern oskarża o oszustwo swojego niemieckiego dostawcę, podwykonawcę belgijskiego przedsiębiorstwa będącego filią największego na świecie potentata przekształcania mięsa wołowego. Przedsiębiorstwo to zaprzestało tymczasowo sprzedaży mięsa pochodzącego z Europy. Z kolei sieć supermarketów Lidl wycofuje niektóre swoje wytwory ze sprzedaży w Finlandii, Szwecji i Danii. Gdy skandal rozlewa się na Europę, rząd francuski zezwolił tamtejszej firmie Spanghero na wznowienie części jej działalności. To ta firma była dostawcą mrożonek między innymi dla koncernu Findus. Zgoda na wznowienie działalności została wydana na podstawie wstępnych analiz sanitarnych. O skandalu mówiło się dużo w poniedziałek w Parlamencie Europejskim w Brukseli. Jeden z eurodeputowanych powiedział: “To jest problem odpowiednich etykietek. Nie sądzę, by chodziło naprawdę o problem sanitarny. Ale konsumenci chcą wiedzieć, co jedzą”. Inny członek Parlamentu Europejskiego zastanawia się: “Jak to jest, że w jednym kraju z niewłaściwe etykietki płaci się grzywnę w wysokości 100 euro, a w innym kraju kary są znacznie wyższe?”. Zdaniem tego europosła trzeba więcej analiz mięsa poprzez cały cykl produkcyjny. Od chwili wybuchu skandalu sprzedaż mrożonek mięsnych wyraźnie spadła w kilku krajach europejskich. 
