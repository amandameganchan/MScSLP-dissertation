# ORIG TITLE    Ukraina: dziennikarze protestują, prezydent popełnia gafę . 
# ORIG CONTENT  Grupa ukraińskich dziennikarzy przerwała w poniedziałek w Kijowie przemówienie prezydenta Wiktora Janukowycza. I to nie przy byle jakiej okazji, bo podczas kongresu dziennikarzy, poświęconego po części wolności prasy.   A prezydent Ukrainy, jakby chciał nieświadomie wesprzeć protestujących, popełnił podczas przemówienia znacząca gafę:     “Proszę dziennikarzy, by przestrzegali wysokich standardów etycznych oraz zasad obiektywności, i by byli politycznie subiektywni.”   W proteście uczestniczyło kilkunastu dziennikarzy z czołowych ukraińskich mediów. Ta krótka demonstracja zainteresowała ich kolegów po fachu z innych krajów, również biorących udział w kongresie. Jeden z protestujących powiedział:   “Nie jest dla nikogo tajemnicą, że klimat w mediach za prezydentury Janukowycza zdecydowanie pogorszył się. Władze zaczynają wywierać presję na dziennikarzy i na media. Te władze staja się coraz bardziej brutalne.”   Podczas samego wydarzenia prezydent Ukrainy nie zareagował na protesty. Jednakże członkowie jego ochrony otoczyli stojących dziennikarzy i próbowali wyrwać im transparenty z rak.   Według międzynarodowych organizacji nadzorujących przestrzeganie wolności prasy, większość ukraińskich kanałów telewizyjnych znajduje się pod kontrola magnatów lojalnych wobec rządu. 
