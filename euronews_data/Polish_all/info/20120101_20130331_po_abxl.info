# ORIG TITLE    Kolumbia: zdesperowani mieszkańcy wzięli sprawy we własne ręce . 
# ORIG CONTENT  Mieszkańcy jednej z wiosek w południowo – zachodniej Kolumbii mieli już dość regularnych bitew miedzy wojskiem a partyzantami z FARC, jakich byli świadkami od wielu lat. Postanowili wziąć sprawy we własne ręce. Najpierw dostało się żołnierzom. Członkowie plemienia Nasa, nie wpuścili ich do wioski, co więcej, przepędzili, używając do tego broni domowej roboty, kamieni a nawet sypiąc sól w oczy. Żołnierze widząc nacierający na nich tłum, oddali w powietrze kilka ostrzegawczych strzałów, ale mieszkańcy byli zbyt zdeterminowani i zdesperowani. Oddział musiał się wycofać.   Od wielu lat w regionie miasta Toribio dochodzi do aktów przemocy. Ten górzysty teren jest bastionem partyzantów z FARC, biegnie też tędy szlak przemytu kokainy.     Żołnierze przyparci do muru przez mieszkańców, zapewnili ich, że na potyczki z powstańcami będą wybierać inne miejsca. 
