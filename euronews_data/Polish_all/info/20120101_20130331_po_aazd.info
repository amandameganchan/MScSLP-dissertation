# ORIG TITLE    Syria: eksplozja zniszczyła samochód obserwatorów ONZ . 
# ORIG CONTENT  Sytuacja w Syrii nadal w niczym nie przypomina zawieszenia broni!   We wtorek samochód należący do obserwatorów ONZ został zniszczony na skutek eksplozji w mieście Chan Szejkun w północno-zachodniej Syrii. Przebywającym na miejscu obserwatorom nic się nie stało. Niedługo potem znaleźli się pod opieką Wolnej Armii Syryjskiej.   Jak podała Agencja Reutera, obserwatorzy wyszli z samochodu, żeby rozejrzeć się po okolicy. Zaraz potem nastąpił wybuch.   Według Syryjskiego Obserwatorium Praw Człowieka, tego samego dnia w mieście Chan Szejkun zginęło co najmniej 40 osób. Dwadzieścia z nich zostało zastrzelonych przez wojska sił rządowych.     Jednocześnie w Rzymie Burhan Galiun został ponownie wybrany na szefa opozycyjnej Syryjskiej Rady Narodowej. Jest to główna siła polityczna sprzeciwiająca się reżimowi Baszara Al-Assada.   Z kolei władze syryjskie ogłosiły, że frekwencja wyborcza w wyborach parlamentarnych z 7 maja osiągnęła ponad 51 procent. Wybory te odbyły się w cieniu walk i protestów, a opozycja zbojkotowała głosowanie, nazywając je farsą.   . 
