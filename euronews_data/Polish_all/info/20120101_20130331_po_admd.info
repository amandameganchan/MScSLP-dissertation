# ORIG TITLE    Francuskie lotnictwo bombarduje miasto Diabali . 
# ORIG CONTENT  Francja zamierza wysłać do Mali w sumie dwa i pół tysiąca żołnierzy. Obecnie jest ich tam 750. Celem ich misji jest walka z islamskimi terrorystami, którzy kontrolują od dziewięciu miesięcy północną połowę kraju. Oddziały liczące łącznie 3000 ludzi wyślą również państwa afrykańskie – Nigeria, Niger, Burkina Faso i Senegal. Przebywający z Zjednoczonych Emiratach Arabskich prezydent Hollande uważa, że konflikt nie potrwa długo: . “Wierzymy, że to będzie szybka operacja i że powstrzyma ona agresorów, nieprzyjaciół, terrorystów. Przyjazd sił krajów afrykańskich potrwa jeszcze ponad tydzień. Razem zapewnimy integralność terytorialną Mali.” . Ostatniej nocy francuskie samoloty bombardowały miejscowość Diabali odległą o 400 kilometrów na północ od stolicy kraju Bamako. Świadkowie mówią o kilku zabitych wśród terrorystów. Ostrzał Diabali był podyktowany faktem, że dzień wcześniej miasto zostało zajęte przez islamistów. Rebelianci wycofali się za to z zajmowanych przez nich od kilku miesięcy miast na północy, jak Gao i Tombuktu. Tej nocy interwencja francuska została poparta przez ONZ. 
