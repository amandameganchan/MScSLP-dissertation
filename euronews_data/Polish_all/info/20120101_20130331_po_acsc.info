# ORIG TITLE    Komisja Europejska zezwala na przejęcie EMI przez Universal Music . 
# ORIG CONTENT  Komisja Europejska zaakceptowała, choć warunkowo, transakcję, w ramach której brytyjski koncern nagraniowy EMI Music przejdzie pod kontrolę swego konkurenta Universal Music. Brukselę niepokoiło to, że połączenie tych dwóch gigantów mogłoby dać grupie zbyt silną pozycję na rynku. Universal stałby się zbyt mocnym partnerem do negocjacji ze sklepami sprzedającymi nagrania muzyczne. EMI i Universal to dwie największe wytwórnie płytowe na świecie. Razem posiadają ponad 40% światowego rynku muzyki na płytach i w formie cyfrowej. Zgoda Brukseli na transakcję jest opatrzona drastycznymi warunkami. Oto niektóre z nich: EMI musi sprzedać niektóre ze swoich filii, jak na przykład Parlophone, wydający między innymi płyty zespołów Coldplay i Pink Floyd, a także Davida Bowie. EMI ma także odstąpić swoje filie specjalizujące się w nagraniach muzyki klasycznej. Narzucając takie zmniejszenie zasięgu grupy EMI, Bruksela chce uniknąć ryzyka, że nowy koncern byłby w stanie narzucać zbyt wysokie ceny, zwłaszcza za odstępowanie licencji dostawcom muzyki na nośnikach cyfrowych.  . Koncern Universal Music jest filią francuskiej grupy Vivendi. Zamiar odkupienia EMI Music od amerykańskiego banku Citigroup został ogłoszony przed 10 miesiącami. Koszt transakcji to około półtora miliarda euro.   . 
