# ORIG TITLE    Julian Assange może pozostać nawet przez rok w ambasadzie Ekwadoru w Londynie . 
# ORIG CONTENT  Twórca WikiLeaks Julian Assange powiedział w wywiadzie dla telewizji ekwadorskiej, że jest gotów nawet na roczny pobyt w ambasadzie tego kraju w Wielkiej Brytanii. Sprawca ujawnienia tysięcy tajnych dokumentów dyplomacji Stanów Zjednoczonych i innych krajów dodał, że jego sytuacja może zostać odblokowana właśnie dzięki… międzynarodowej dyplomacji, albo też na skutek nie przewidzianych wydarzeń, jak na przykład wojna z Iranem. Istotną rolę mogą też odegrać amerykańskie wybory prezydenckie.   Julian Assange ma nadzieję, że szwedzki wymiar sprawiedliwości porzuci ściganie go za przestępstwa seksualne, których – jak twierdzi – nie popełnił.   Assange schronił się w ambasadzie Ekwadoru 19 czerwca. Władze tego kraju przyznały mu azyl polityczny w sierpniu.   Julian Assange nie zgadza się na ekstradycję do Szwecji, bo obawia się, że wtedy nastąpi druga ekstradycja – do Stanów Zjednoczonych. Tam grozi mu – przynajmniej teoretycznie – kara śmierci.   . 
