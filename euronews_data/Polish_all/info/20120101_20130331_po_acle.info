# ORIG TITLE    Ukraina: gorzki bilans 21 lat niepodległości . 
# ORIG CONTENT   W Dniu Niepodległości Ukrainy przez stolicę kraju przeszły kolejne protesty. Działacze opozycji zorganizowali marsz solidarności z Julią Tymoszenko. Była premier kraju została w październiku skazana na 7 lat więzienia, za rzekome nadużycia przy zawieraniu umów gazowych z Rosją. Dla jej zwolenników, to jasne, że był to proces polityczny. W związku z tą sprawą, kraj znalazł się na progu międzynarodowej izolacji.    Swój marsz niepodległościowy zorganizowała także prezydencka Partia Regionów. Podczas swojej okolicznościowej przemowy, Wiktor Janukowycz zapowiedział, że kraj jest w stanie zrezygnować z dalszej integracji z UE, jeśli ta będzie chciała ingerować w sprawę Tymoszenko.   Zwykli Ukraińcy problemy widzą jednak gdzie indziej.     “To co może zagrozić Ukrainie to przejęcie gazu i rurociągów przez Rosję” – mówi jeden z protestujących.    “Prawdziwym niebezpieczeństwem jest utrata naszego języka” – dodaje ktoś inny.   “Ciosem jest fakt, że nie ma jedności w naszym społeczeństwie” – podsumowuje mieszkaniec stolicy.     Po “pomarańczowej rewolucji”, której jedną z inicjatorek była Tymoszenko, Ukraina miała stać się częścią zjednoczonej Europy. Z czasem jednak okazało się, że ogromny kapitał społeczny i polityczny został zaprzepaszczony, tylko dlatego, że politycy nie potrafili dojść do porozumienia.   Zdaniem korespondentki Euronews w Kijowie,  kierunek w jakim będzie zmierzać Ukraina zostanie obrany już wkrótce, kiedy odbędą się wybory parlamentarne. 
