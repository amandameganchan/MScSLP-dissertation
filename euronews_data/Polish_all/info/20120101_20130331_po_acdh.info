# ORIG TITLE    Fast-foodem w geja, czyli amerykański spór o równouprawnienie . 
# ORIG CONTENT    Amerykańscy przeciwnicy małżeństw homoseksualnych zaczęli masowo stołować się w sieci restauracji Chick-Fil-A po tym, jak jej właściciel Dan Cathy wyraził sprzeciw wobec równouprawnienia gejów i lesbijek. Poparł go między innymi konserwatysta Rick Santorum.   Wśród nowych wielbicieli fastfoodowych kurczaków, a zarazem przeciwników gejowskich manifestacji, jest także piosenkarz Pat Boone, który uważa, że Cathy jedynie korzysta z prawa do swobodnej wypowiedzi.   “To jest wiec zwolenników cenzury. Myślałem, że demonstrujący chcą tolerancji. Mówią, że nienawiść nie jest tradycyjną wartością rodzinną, ale to co można od nich usłyszeć, to właśnie mowa nienawiści” – przekonuje artysta.    Organizatorzy dnia poparcia dla Chick-Fil-A zwierają szyki na internetowym serwisie społecznościowym Facebook. Z tego samego medium korzystają homoseksualni aktywiści, którzy zorganizowali manifestację przed jedną z restauracji sieci w Los Angeles.   “To żałosne. To nietolerancja w najgorszym wydaniu. To obrzydliwe, że jest wciąż powszechna w radiu, telewizji i internecie“ - mówi jedna protestujących.   Gejowscy aktywiści chcą zorganizować ogólnokrajowy dzień homoseksualnego pocałunku. Chętni do udziału w tym wydarzeniu powinni stawić się z partnerami w piątek przed restauracjami Chick-Fil-A i uwiecznić intymny moment na zdjęciu. 
