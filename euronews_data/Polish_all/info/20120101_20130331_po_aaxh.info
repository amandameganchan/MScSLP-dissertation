# ORIG TITLE    Hiszpanie znacjonalizują upadający bank? . 
# ORIG CONTENT  Według anonimowych źródeł finansowych, hiszpański bank Bankia może zostać przejęty przez rząd. Pod względem udzielonych kredytów hipotecznych jest on dopiero na czwartym miejscu w Hiszpanii, ale został on najmocniej uderzona przez załamanie na rynku nieruchomości. Według wstępnych danych, Bankia może potrzebować dokapitalizowania na poziomie nawet 10 miliardów euro. W sumie hiszpańskie banki mogą potrzebować już teraz pomocy o wartości nawet 35 miliardów euro. Wartość kredytów budowlanych udzielonych przez hiszpańskie banki wynosi blisko 300 miliardów euro, co stanowi około 30 procent hiszpańskiego PKB. Szacuje się, że w 60 procentach przypadków, kredytobiorcy mogą mieć problemy ze spłacaniem zobowiązań, co oznacza, że wartość tak zwanych kredytów toksycznych to ponad 180 miliardów euro. Premier Mariano Rajoy nie komentuje tych informacji i zapowiada, że dokładny plan ratowania banków zostanie przedstawiony w piątek. Wcześniej premier mówił, że nie zamierza finansować banków publicznymi pieniędzmi, ale już we wtorek zmienił zdanie i powiedział, że w ostateczności sięgnie po takie rozwiązanie. Te informacje zostały bardzo źle przyjęte przez inwestorów. Indeks giełdy w Madrycie zakończył notowania ze stratą blisko 3 procent, a oprocentowanie hiszpańskich obligacji 10-letnich przekroczyło psychologiczną barierę 6 procent. 
