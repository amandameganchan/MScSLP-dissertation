# ORIG TITLE    Kataklizm we Włoszech . 
# ORIG CONTENT  Kamery zarejestrowały moment, w którym zatrzęsła się ziemia w północnych Włoszech.    Najnowsze doniesienia mówią o 15 ofiarach wtorkowego trzęsienia ziemi. Dziesiątki osób odniosły obrażenia.   Trwa akcja ratownicza. Zdaniem lokalnych władz wciąż wiele osób uwięzionych jest pod gruzami. Wśród ludzi, którzy mieszkają wciąż w namiotach po tym, jak kataklizm zniszczył ich domy w ubiegłym tygodniu, wybuchła panika. Trzęsienie ziemi o sile 5,8 stopnia w skali Richtera miało epicentrum w pobliżu Modeny i było odczuwalne w północnych i środkowych regionach kraju.   Dziewięć dni temu na skutek trzęsienia życie straciło 7 osób. Teraz liczba ofiar jest wyższa, ponieważ w gruz rozsypało się wiele budynków naruszonych przez poprzednie wstrząsy.   W niektórych miejscowościach panuje chaos. Linie telefoniczne są przeciążone z powodu ilości połączeń. Do czasu oceny szkód nie kursują pociągi, zamknięto wiele mostów. Ewakuowano szkoły i budynki użyteczności publicznej. 
