# ORIG TITLE    Syria: obie strony zdają się przestrzegać zawieszenia broni . 
# ORIG CONTENT  Zawieszenie broni jest przestrzegane od rana przez wojska reżimu syryjskiego, a także przez opozycję. Walki miały zostać przerwane o godzinie szóstej rano czasu miejscowego. Nawet w najbardziej zapalnych punktach kraju, jak miasta Homs i Hama, panował od rana spokój. Jednakże opozycja podaje, że wojska rządowe nie są wycofywane z miast, choć przewidywało to porozumienie o zawieszeniu broni. Autor sześciopunktowego planu pokojowego Kofi Annan odwiedził w środę Iran, którego władze popierają Bachara al-Assada. Wysłannik ONZ i Ligi Arabskiej powiedział, że Teheran może pomóc w staraniach o położenie kresu konfliktowi. W krajach Zachodu ocenia się jednak sytuację w Syrii z dużą dozą sceptycyzmu. Władze USA stwierdziły, że obietnica prezydenta Bachara jest “mało wiarygodna, a nawet zupełnie niewiarygodna”. Premier Wielkiej Brytanii David Cameron ponownie wezwał dwa popierające Damaszek mocarstwa – Rosję i Chiny – by przyłączyły się międzynarodowej presji na reżim syryjski. 
