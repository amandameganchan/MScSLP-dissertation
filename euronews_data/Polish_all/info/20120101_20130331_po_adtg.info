# ORIG TITLE    Hiszpania: Goya dla niemego i czarno-białego filmu “Blancanieves” . 
# ORIG CONTENT  Po francuskim “The Artist” – kolejny triumf filmu niemego i czarno-białego, tym razem w Hiszpanii. Obraz “Blancanieves” czyli “Królewna Śnieżka” zdobył aż dziesięć statuetek Goya podczas wieczornej ceremonii wręczenia tych nagród w Madrycie. Wśród tych dziesięciu wyróżnień jest i to najważniejsze. Film Pablo Bergera został między innymi uznany przez Hiszpańską Akademię Filmową za najlepszy film foku. Dwudziesta siódma edycja nagród Goya przekształciła się również – jak to często bywa – w manifestację polityczną. Jej uczestnicy krytykowali cięcia budżetowe, którego ofiarą jest hiszpańskie kino i ogólnie rzecz biorąc kultura, a także opieka społeczna. I tak Candela Pena, wyróżniona za najlepszą rolę drugoplanową, skarżyła się: . “W ostatnich trzech latach widziałam, jak mój ojciec umierał w szpitalu publicznym, gdzie nie miał nawet kołdry ani wody do picia. Sami musieliśmy wszystko przynosić. W ostatnich trzech latach urodziłam dziecko i nie wiem, jaka będzie jego edukacja w szkołach publicznych. A poza tym muszę pracować, by wyżywić to dziecko”. Za najlepszy film europejski uznano francuski obraz “Nietykalni” – opowieść o młodym człowieku z przedmieść opiekującym się sparaliżowanym milionerem i wpajającym mu stopniowo energię i radość życia. Tańcem i śpiewem zareagowała na honorową nagrodę Goya aktorka Concha Velasco. 
