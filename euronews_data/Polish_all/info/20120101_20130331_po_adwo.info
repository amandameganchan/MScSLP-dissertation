# ORIG TITLE    Dwa lata po tragicznym trzęsieniu ziemi w Japonii . 
# ORIG CONTENT  Japończycy obchodzą drugą rocznicę tragicznego trzęsienia ziemi i tsunami w wyniku których doszło do poważnej awarii w elektrowni atomowej w Fukuszimie. W specjalnej ceremonii żałobnej wzięła udział między innymi cesarska para. Kondolencje rodzinom ofiar złożył nowy premier Japonii, Shinzo Abe. W wyniku kataklizmu zginęło 19 tysięcy osób. Ponad 300 tysięcy zostało ewakuowanych. Trzęsienie ziemi, które zaczęło się 11 marca popołudniu, miało siłę 9 stopni w skali Richtera. Od kiedy prowadzi się obserwacje, tylko trzy razy zanotowano silniejsze wstrząsy niż w Japonii. Fala oceaniczna, która powstała w wyniku trzęsienia w niektórych miejscach osiągnęła wysokość 30 metrów i wtargnęła daleko w głąb lądu. Jak dotąd nie odnaleziono ciał ponad 2600 osób. Blisko 300 tysięcy osób wciąż mieszka w tymczasowych budynkach . Po trzęsieniu ziemi i poważnej awarii w elektrowni atomowej Fukuszima, aktywizowały się liczne ruchy protestujące przeciw budowie tego typu siłowni. W niedzielę odbyła się kolejna manifestacja przeciw energii jądrowej. Wzięli w niej udział między innymi mieszkańcy Fukuszimy i okolic. “Wypadki związane z energią nuklearną są niebezpieczne, z udowodnionymi skutkami w ciałach naszych dzieci, ale oni mówią nam, że możemy wracać do domów. Chcę, by cały świat poznał groźbę Fukuszimy”, powiedziała jedna z manifestujących kobiet. Politycy w swoich wystąpieniach skupiali się na obietnicy lepszej przyszłości. Jak dotąd naprawa zniszczeń po trzęsieniu kosztowała ponad ćwierć biliona euro. 
