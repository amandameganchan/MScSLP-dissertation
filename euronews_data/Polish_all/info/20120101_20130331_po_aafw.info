# ORIG TITLE    Krwawe starcia egipskich kibiców z policją . 
# ORIG CONTENT  Egipt. Władze ligi piłkarskiej ogłosiły dwuletnie wykluczenie z rozgrywek zespołu al-Masry z miasta Port Said. Wściekli fani zespołu wyszli na ulice. Doszło do starć z policją. Służby bezpieczeństwa użyły gazu łzawiącego, a potem zaczęły strzelać w stronę tłumu. Zginął 13-latek Balal Mamdouh.   Po pogrzebie nastolatka, znów było niespokojnie. Protestujący kibice gromadzili się przed budynkami rządowymi. Gdy policja przy wsparciu wojska próbowała rozproszyć tłum, doszło do starć. W wyniku starć, kilkadziesiąt osób trafiło do szpitala, część z nich miała problemy z oddychaniem.   Władze Port Saidu zdecydowały zamknąć ze względów bezpieczeństwa Kanał Sueski. Nieczynna była większość sklepów, a mieszkańcy, jeśli nie byli zmuszeni, nie wychodzili z domów.   Wykluczenie klubu al-Masry z rozgrywek to efekt krwawych zajść, do których doszło na stadionie po meczu z odwiecznym rywalem, Al Ahli Kair. Zginęły wówczas 74 osoby, setki zostały ranne. 
