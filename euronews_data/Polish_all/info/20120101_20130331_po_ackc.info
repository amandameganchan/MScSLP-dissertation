# ORIG TITLE    Tajemnicza śmierć premiera Etiopii . 
# ORIG CONTENT  Premier Meles Zenawi zmarł w wyniku nagłej infekcji w jednym z zagranicznych szpitali – poinformowała etiopska państwowa telewizja. Zapowiedziano, że teraz jego obowiązki przejmie wicepremier.     Zenawi miał 57 lat. Publicznie nie pokazywał się od dwóch miesięcy. Pogłoski o tym, że jest chory pojawiły się w lipcu, gdy nie uczestniczył w obradach Unii Afrykańskiej, które odbywały się w stolicy Etiopii Addis Abebie. Wyjaśniano wtedy, że premier wraca do zdrowia po przebytej chorobie i odpoczywa.    Polityk był u władzy nieprzerwanie od 1991 roku. Najpierw był prezydentem, potem premierem. Chwalony był przez państwa zachodnie za wspieranie walki z bojownikami al-Kaidy w sąsiedniej Somalii, a także za stymulowanie rozwoju gospodarczego Etiopii. Z drugiej jednak strony, oskarżany był o zwalczanie opozycji i zamykanie dziennikarzom ust pod pretekstem troski o bezpieczeństwo kraju. 
