# ORIG TITLE    Udaremniony zamach w Afganistanie . 
# ORIG CONTENT    Władze Afganistanu poinformowały, że udało się im zapobiec samobójczemu atakowi bombowemu w stolicy kraju. Żołnierze zastrzelili pięciu zamachowców i ciężko ranili jednego na przedmieściach Kabulu. Według informacji wywiadu terroryści mieli należeć do tak zwanej siatki Hakkaniego, która swoje bazy posiada także w sąsiednim Pakistanie.    “Wrogowie Afganistanu chcieli dokonać samobójczego ataku w Kabulu. Byli ubrani w burki i podróżowali trzema samochodami. Chcieli, by nasi rodacy pogrążyli się w żałobie w trakcie ramadanu. Na szczęście zostali zastrzeleni zanim dotarli do celu” – powiedział oficer dowodzący akcją.    Afgański wywiad wojskowy odkrył granatniki i karabiny maszynowe w opuszczonym domu, który był używany przez terrorystów jako magazyn. Przypuszcza się, że niedoszli zamachowcy chcieli opanować jeden z wieżowców w centrum miasta. Dwóch terrorystów zdołało uciec w trakcie trwającej pięć godzin wymiany ognia. 
