# ORIG TITLE    Euro 2012: Sqadra Azzurra triumfuje . 
# ORIG CONTENT  Anglia za burtą Euro, w półfinale turnieju zagrają Włosi. Po raz pierwszy w czasie tegorocznych rozgrywek w regulaminowym czasie meczu nie padł żaden gol a o awansie drużyny Cesare Prandellego zdecydował konkurs rzutów karnych.   “Anglia miała lepszą obronę. Włochy grały bardziej ofensywnie. Jedni drugich blokowali, potem doszło do rzutów karnych. Obie drużyny miały równe szanse” – komentuje mecz jeden z fanów reprezentacji Zjednoczonego Królestwa.     Anglicy szczęścia w konkursach rzutów karnych nie mają, tak przegrywali Euro w 1996 i 2004 roku oraz mundiale w 1990, 1998 i 2006. Poza tym, Joe Hart, 25-letni bramkarz reprezentacji Anglii nie ma doświadczenia w bronieniu tych stałych elementów gry, podczas gdy Buffon zdobył tytuł mistrza świata w 2006 roku po serii jedenastek przeciwko Francji. W meczu półfinałowym, 27 czerwca w Warszawie, Włochy zagrają z Niemcami. Kibice Italii już ostrzą sobie apetyty na finał z Hiszpanią.              . 
