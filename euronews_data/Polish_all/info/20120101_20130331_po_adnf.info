# ORIG TITLE    Optymizm szefowej MFW . 
# ORIG CONTENT  Szefowa Międzynarodowego Funduszu Walutowego, Christine Lagarde, po raz pierwszy w tym roku spotkała się z dziennikarzami na konferencji prasowej. Poruszone zostały przede wszystkim tematy związane z kryzysem gospodarczym i działaniami w strefie euro i w Ameryce. “Uniknęliśmy upadku, ale wciąż grozi nam nawrót kryzysu”, stwierdziła Lagarde. “Nie ma teraz czasu na odpoczynek, Wiele udało się osiągnąć w kwestii stworzenia europejskich narzędzi do zapobiegania kryzysowi. Jednak ich możliwości nie zostały jeszcze przetestowane w działaniu. Konieczny też jest postęp w tworzeniu unii bankowej”. Lagarde zaapelowała też do amerykańskich polityków, by podnieśli poziom dopuszczalnego zadłużenia i byli bardziej zgodni w kwestiach budżetowych. Korespondent Euronews w Waszyngtonie, Stefan Grobe powiedział, że “Christine Lagarde brzmiała mniej pesymistycznie w ocenach Europy niż inni obserwatorzy, np. Bank Światowy. Pochwaliła europejczyków za wyniki produkcyjne lepsze niż w innych regionach, prawdopodobnie miała tu na myśli Amerykę”. 
