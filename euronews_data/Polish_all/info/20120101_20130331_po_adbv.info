# ORIG TITLE    Kolejny cios dla Haiti . 
# ORIG CONTENT  Ponad 50 osób zginęło, zalane jest 70 procent upraw, do tego znaczne straty w żywym inwentarzu – to jeszcze niezamknięty bilans szkód jakie na Haiti wyrządził huragan Sandy.   Normalne życie w wielu miejscach kraju jest niemożliwe. Woda zalała część dróg i domostw. Premier Haiti Laurence Lamothe przyznał, że kraj sam nie poradzi sobie z usuwaniem szkód po przejsciu żywiołu, dlatego poprosił o pomoc społeczność międzynarodową. Wsparcie zadeklarowaly już m.in. Francja, Wenezuela i Meksyk.   Przejście huraganu Sandy to kolejny cios w ten najbiedniejszy kraj Ameryki Łacińskiej, który nie zdołał jeszcze uporać się ze skutkami tragicznego trzęsienia ziemi z 2010 roku. Według szacunków ONZ, około 370 000 osób nadal mieszka tam w prowizorycznych namiotach. 
