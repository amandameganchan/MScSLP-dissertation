# ORIG TITLE    Udało się uniknąć “katastrofy” na Cyprze . 
# ORIG CONTENT  Władzom Cypru udało się zawrzeć porozumienie z wierzycielami, pozwalające na uniknięcie bankructwa wyspy i jej wyjścia ze strefy euro. Porozumienie to stanowi, że największy bank kraju, Bank of Cyprus, nie zostanie zlikwidowany, ale właściciele kont w tym banku, których saldo przekracza 100 000 euro, mogą stracić część swoich pieniędzy, i to aż do 40 %. Porozumienie przewiduje również likwidację drugiego co do wielkości banku Cypru. Cypryjski minister finansów powiedział na konferencji prasowej w Brukseli: . “Nie można powiedzieć, że wygraliśmy bitwę, ale naprawdę udało się nam uniknąć katastrofy i wyjścia ze strefy euro.” . Minister Sarris dodał jeszcze: . “Nie ma wątpliwości, że Cypryjczycy będą przeżywać trudne chwile i doznają konsekwencji długiego okresu złych decyzji”. Na wiadomość o cypryjskim porozumieniu pozytywnie zareagowały giełdy w Tokio i Hongkongu, których notowania w poniedziałek rano rozpoczęły się od wzrostu indeksów. Sami Cypryjczycy zdają sobie jednak sprawę, że czekają ich jeszcze długie ciężkie miesiące. W niedzielę na wyspie ponownie miały miejsce liczne demonstracje. Banki na Cyprze są zamknięte od 16 marca. Dziś nie zostaną one otwarte, bo ten dzień jest w tym kraju dniem świątecznym. 
