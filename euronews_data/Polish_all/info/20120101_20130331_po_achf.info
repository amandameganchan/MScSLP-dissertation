# ORIG TITLE    Iran: zakaz lotów nad Syrią to droga do konfliktu zbrojnego . 
# ORIG CONTENT  Syryjscy rebelianci chcą, by władze międzynarodowe oprócz pomocy humanitarnej, udzieliły też wsparcia militarnego, poprzez ogłoszenie strefy zakazu lotów nad Syrią. Apel został skrytykowany przez władze Iranu. “Jesteśmy zaniepokojeni wzywaniem o ustanowienie strefy zakazu lotów. Takie działanie byłoby utorowaniem drogi do konfliktu zbrojnego. Powinno to być przestrogą dla regionu, by być czujnym wobec amerykańsko-syjonistycznej propagandy”, powiedział rzecznik prasowy irańskiego ministra spraw zagranicznych, Ramin Mehmanparast. Z kolei amerykański sekretarz obrony, Leon Panetta powiedział, że kwestia wprowadzenia zakazu lotów nad Syrią nie jest sprawą priorytetową dla USA. Dodał, że wymagałoby to “pokonania trudności” i podjęcia “bardzo ważnej decyzji”, a obecnie ważniejsza jest kwestia broni chemicznej i biologicznej, w posiadaniu której może być Syria. Przeciw ustanowieniu zakazu lotów nawet nad częścią Syrii opowiadają się Rosja i Chiny, a niezbyt chętne mu są kraje Europy Zachodniej. W ubiegłym roku ustanowiono zakaz lotów nad terytorium Libii, co w znaczący sposób przyczyniło się do obalenia Muammara Kadafiego. Coraz bardziej drażliwa staje się kwestia syryjskich uchodźców. W poniedziałek w Jordanii, w jednym z obozów doszło do zamieszek, musiała atakować policja. Uciekinierzy narzekają na warunki życia w obozie. “W namiotach jest tyle kurzu, że nie ma czym oddychać. To był błąd, że tu przyszliśmy, to obozy śmierci, jestem chora na astmę i nie mogę oddychać przez ten pył”, skarży się mieszkająca w Zatari Syryjka, która uciekła z rodzinnej Dery. W Jordanii przebywa około 150 tysięcy uchodźców, głównie w miastach Rathma. W obozie w Zatari mieszka 6 tysięcy ludzi. W Turcji schronienie znalazło 60 tysięcy Syryjczyków, z czego około 7 tysięcy opuściło Syrię w ostatnich trzech dniach. 
