# ORIG TITLE    Coraz więcej ofiar w Syrii, ONZ krytykuje Radę Bezpieczeństwa . 
# ORIG CONTENT  Zaostrzają się walki w dwóch głównych miastach Syrii – Damaszku i Aleppo. Do internetu trafiają kolejne nagrania – między innymi ze stolicy kraju, z dzielnicy Tadamon, która została szturmem odbita z rąk rebeliantów. W sąsiednich dzielnicach, gdzie rebelianci wciąż odpierają ataki wojsk rządowych, nie ustaje wymiana ognia. Siły wierne Baszarowi al-Assadowi po zbombardowaniu Aleppo próbują przejąć je z rąk rebeliantów, jednak ci stawiają zaciekły opór. Na innym nagraniu znalezionym w internecie, według autora widać szpital na przedmieściach miasta. Jak mówią jego pracownicy, w pobliżu placówki wybuchła bomba, raniąc kilku wolontariuszy i całkowicie niszcząc korytarz. Zgromadzenie Ogólne ONZ przyjęło rezolucję potępiającą działania syryjskich wojsk rządowych. Jednocześnie skrytykowana została Rada Bezpieczeństwa ONZ, za swoją bezsilność wobec konfliktu, w którym tylko w lipcu zginęło ponad 4000 ludzi. Chiny i Rosja odcięły się od tej rezolucji. Ich zdaniem upadek rządu al-Assada w Syrii doprowadzi tylko do eskalacji konfliktu. 
