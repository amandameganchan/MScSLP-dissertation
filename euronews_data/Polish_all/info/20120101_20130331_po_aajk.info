# ORIG TITLE    Włochy: kłopoty Ligi Północnej i jej skarbnika . 
# ORIG CONTENT  Włoska policja przeszukała siedzibę Ligi Północnej a Francesco Belsito, jej skarbnik i były sekretarz stanu w rządzie Berlusconiego, jest przedmiotem śledztwa w związku z podejrzeniami o nielegalne finansowanie partii politycznych. Podejrzenia wymiaru sprawiedliwości dotyczą operacji finansowych w Tanzanii i na Cyprze, opiewających na łączną sumę ponad 5 milionów euro. Informacje te wywołały we Włoszech żywe poruszenie, ponieważ Liga Północna zawsze prezentowała się jako partia o czystych rękach. Śledztwo jest prowadzone równocześnie w Mediolanie, Neapolu oraz w Reggio Calabria. Francesco Belsito jest podejrzewany o sprzeniewierzenia i oszustwa na szkodę państwa. Dochodzenie prowadzone w Neapolu obejmuje również podejrzenie o pranie pieniędzy we współpracy z kalabryjską mafią. Roberto Maroni, były minister spraw wewnętrznych i jeden z najważniejszych polityków Ligi Północnej, wezwał Belsito do dymisji. Partia obawia się, że ta afera może negatywnie wpłynąć na jej wyniki w majowych wyborach do samorządów miejskich. Szef Ligi Północnej Umberto Bossi broni swojego skarbnika i twierdzi, że wszystkie inwestycje za granicą były dokonywane po to, by uniknąć ryzyka związanego z ewentualną niewypłacalnością Włoch. 
