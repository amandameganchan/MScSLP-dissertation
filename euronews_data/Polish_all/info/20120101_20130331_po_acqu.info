# ORIG TITLE    Naga księżna Kate tym razem do obejrzenia we Włoszech . 
# ORIG CONTENT  Brytyjski książę William i jego żona, chcą wytoczyć sprawę karną fotografowi, który zrobił księżnej zdjęcia topless, a także francuskiej gazecie, która te zdjęcia opublikowała. Książęca para nie przerwała jednak swojej podróży. Dziś odwiedziła wyspy Salomona, gdzie przywitana została przez… tancerki topless. Prawnicy nie dziwią się publikacjom nagich zdjęć celebrytów. “Z czysto ekonomicznego punktu widzenia, większość czasopism prawdopodobnie liczy, że zysk z opublikowania takich fotografii przewyższy koszt późniejszych spraw sądowych”, uważa Christopher Mesnooh, amerykański prawnik pracujący w Paryżu. Kolejną gazetą, która podejmuje takie ryzyko jest włoski magazyn “Chi”, który opublikował specjalny, 26-stronicowy dodatek ze zdjęciami obnażonej księżnej Kate. “Zdecydowało o tym wiele czynników”, mówi Alfonso Signorini, redaktor tygodnika. “Interes publiczny, niedrastyczny charakter zdjęć, poszanowanie godności i brak naruszenia prywatności, bo zdjęcia zrobiono w otwartej przestrzeni, z ulicy, co oznacza, że ich publikacja jest w zupełności zgodna z włoskim prawem”. Obydwa czasopisma, które opublikowały zdjęcia księżnej Cambridge, należą do włoskiej grupy wydawniczej Mondadori, części imperium medialnego Silvio Berlusconiego. 
