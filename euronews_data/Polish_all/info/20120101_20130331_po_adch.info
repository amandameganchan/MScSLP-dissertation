# ORIG TITLE    USA: lista nietypowych lokali wyborczych . 
# ORIG CONTENT  Wyborco głosuj tam gdzie jest ci wygodniej – z takiego założenia wyszły amerykańckie władze. Na dowód – kolumbarium w San Francisco, gdzie znajdują się urny z prochami wielu znanych Amerykanów. W dniu wyborów staje tu jeszcze jedna urna… wyborcza. “Bardzo mi się podoba ten pomysł, w takim miejscu nikt nie przeszkadza, panuje absolutna cisza” – mówi jeden z głosujących w kolumbarium.   Wymówką by nie iść na głosowanie nie są też obowiązki domowe. W jednej z pralni w Chicago od wielu lat w dniu wyborów można zwyczajnie – i co najważniejsze – zgodnie z prawem oddać głos na swojego kandydata.   “Tak naprawdę w komisji nie zwracamy uwagi na to, co dzieje się z tyłu. Za każdym razem obiecuję sobie, że przyjdę tu i przy okazji zrobię pranie, ale jakoś nigdy mi się nie udaje” – żartuje członkinii komisji wyborczej, której siedziba mieści się w pralni.     Do listy nietypowych lokalizacji urn wyborczych trzeba jeszcze dopisać Kalifornię. Zagłosować tu można na plaży. Za oknem złoty piasek i błękit oceanu a przed nami… karta do głosowania.   “To najlepsze na świecie miejsce by oddać głos. Jestem bardzo podekscytowana. Cieszę się, że tu mieszkam, przychodzę tu od lat” – mówi mieszkanka Kalifornii. 
