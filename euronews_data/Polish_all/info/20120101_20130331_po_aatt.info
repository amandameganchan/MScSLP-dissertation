# ORIG TITLE    Wolność Julii Tymoszenko czy Euro 2012? . 
# ORIG CONTENT  Niektórzy przywódcy krajów Europy dali do zrozumienia, że nie udadzą się na Ukrainę, dopóki Julia Tymoszenko będzie w więzieniu. Ten bojkot może również objąć piłkarskie mistrzostwa Europy Euro 2012. A oto co myślą o tej sytuacji mieszkańcy Kijowa: . “Moim zdaniem to dobrze, że ludzie za granicą interesują się tym, co się u nas dzieje” – mówi młoda kobieta spotkana przez korespondenta Euronews. – “Tu na Ukrainie ludzie nie reagują, bo się boją”. Inny mieszkaniec stolicy dodaje: . “Kibice i tak przyjadą, nie będą mieli innego wyjścia. To wszystko, to tylko próżne gesty”. Inny mężczyzna zdaje się wierzyć w siłę bojkotu: . “Politycy europejscy to ludzie racjonalni i ostrożni. Nie rzucają słów na wiatr. To nie to co nasi politycy, którzy wciąż zmieniają poglądy w zależności od tego, skąd wieje wiatr”. Władze ukraińskie potępiają groźby bojkotu i mówią przy tym o “metodach godnych zimnej wojny”. Oficjalne głosy w Berlinie podkreślają w tym samym czasie, że nie ma mowy o bojkocie Euro 2012 przez niemiecką reprezentację narodową. “Nie wzywam do sportowego bojkotu” – wyjaśnia Norbert Röttgen, minister środowiska. – “Myślę, że obecność na mistrzostwach licznych mediów może być dobrą okazją dla opozycji. Wszyscy wiedzą, że dyktatorzy boją się mediów jak diabeł święconej wody. Ale jeżeli chodzi o polityków europejskich, to oni nie powinni służyć jako alibi dla tego reżimu”. Julia Tymoszenko odbywa obecnie karę siedmiu lat więzienia za nadużycie władzy. Była premier mówi, że jest ofiarą osobistej zemsty prezydenta Wiktora Janukowycza. Twierdzi również, że została pobita w więzieniu, ale władze Ukrainy zaprzeczają temu. 
