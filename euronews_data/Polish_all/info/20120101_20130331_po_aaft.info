# ORIG TITLE    Znamy przyczynę śmierci Whitney Houston . 
# ORIG CONTENT  Słynna wokalistka amerykańska Whitney Houston zmarła wskutek przypadkowego utonięcia. Jak poinformowało biuro koronera w Los Angeles, do śmierci piosenkarki znacząco przyczyniły się ciągłe zażywanie kokainy oraz problemy z sercem. W ciele gwiazdy, której uzależnienie od narkotyków i alkoholu było powszechnie znane, wykryto także ślady marihuany oraz leków uspokajających.    Whitney Houston została znaleziona 11 lutego bieżącego roku martwa w hotelowej wannie w Beverly Hills.   Jej kariera uznawana jest za jedną z najbardziej błyskotliwych w show-biznesie. Wiadomość o śmierci wokalistki wywołała wielkie poruszenie w świecie muzyki. 
