# ORIG TITLE    Zabójstwo na Florydzie – rasizm, czy obrona własna? . 
# ORIG CONTENT  Nowe fakty w sprawie zabójstwa na Florydzie, o którym mówi się w całych Stanach Zjednoczonych. Policja dysponuje nagraniem, które może podważyć wersję obrony, że czarnoskóry Trayvon Martin został zabity w obronie własnej. Według ojca oskarżonego, 17-letni Martin miał zaatakować jego syna, złamać mu nos i zranić w głowę. Jednak na nagraniu zrobionym wkrótce po wydarzeniu, nie widać, by George Zimmerman miał jakiekolwiek rany. O tym, że czarnoskóry Martin zaatakował pierwszy, informował jeden ze świadków. Prawo na Florydzie dopuszcza zabójstwo, w przypadku zagrożenia życia lub zdrowia. Tym razem jednak takiego zagrożenia mogło nie być. Niektórzy dopatrują się w zabójstwie wątku rasistowskiego. Sprawą ma się zająć w kwietniu wielka ława przysięgłych, która na etapie przedprocesowym decyduje, czy prokuratura ma wystarczające dowody, by rozpocząć proces. 
