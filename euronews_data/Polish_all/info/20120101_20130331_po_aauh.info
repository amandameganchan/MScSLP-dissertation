# ORIG TITLE    Syria: rebelianci uderzyli w symbol reżimu Baszara al-Assada . 
# ORIG CONTENT    Syryjska telewizja państwowa pokazała zdjęcia zniszczonego budynku banku centralnego w Damaszku po tym, jak został ostrzelany przez rebeliantów z granatników.   Zdarzenie miało miejsce zaledwie kilka godzin po przybyciu do miasta szefa obserwatorów ONZ w Syrii, którzy mają zadbać o przestrzeganie przez obie strony konfliktu postanowień zawieszenia broni.   Norweski generał Robert Mood zdaje sobie sprawę, jak ciężkie zadanie czeka jego ludzi. Mimo wejścia w życie zawieszenia broni trzy tygodnie temu, w Syrii wciąż słychać strzały.   General Mood wezwał wszystkich do pomocy i współpracy z obserwatorami.   Obecnie w Syrii przebywa 30 obserwatorów ONZ. Wkrótce ma ich być dziesięć razy więcej.   Opozycja twierdzi, że sytuacja w mieście Homs znacznie się uspokoiła od czasu, gdy na miejscu zainstalowano stałą dwuosobową komórkę obserwatorów.    Dzięki ich obecności mieszkańcy miasta mogli pochować trzech cywilów, do których zwłok nie byli w stanie się wcześniej zbliżyć z powodu ognia snajperów.   . 
