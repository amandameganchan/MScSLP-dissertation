# ORIG TITLE    USA: o aborcji w debacie przed wyborami do senatu w stanie Indiana . 
# ORIG CONTENT  Kolejna polemika na temat aborcji w USA. W tej debacie w stanie Indiana wystąpiło trzech kandydatów do funkcji senatora. Republikanin Richard Mourdock wywodzący się z ultrakonserwatywnego ruchu Tea Party wygłosił kontrowersyjne oświadczenie o związku między gwałtem a przerywaniem ciąży:   “Moim zdaniem życie zaczyna się od samego początku ciąży. Jeżeli chodzi o aborcję, dopuszczam tylko jeden wyjątek – gdy ciąża zagraża życiu matki. Dużo o tym myślałem i doszedłem do wniosku, że życie jest darem od Boga. Myślę, że nawet wtedy, gdy życie zaczyna się w tej strasznej sytuacji, jaką jest gwałt, to Bóg właśnie tego chciał.”   Mitt Romney, republikański kandydat do Białego Domu, odciął się od tych słów Mourdocka. Do wyborów prezydenckich pozostały dwa tygodnie. Obaj kandydaci starają się o głosy kobiet, które jednak w większości zdają się popierać Demokratów. Ci ostatni zresztą w bardzo ostrych słowach potępili wystąpienie kandydata Tea Party do amerykańskiego senatu.  . 
