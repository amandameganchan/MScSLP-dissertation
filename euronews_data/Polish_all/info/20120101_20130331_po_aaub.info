# ORIG TITLE    Czy Ukrainie grozi bojkot Euro 2012? . 
# ORIG CONTENT  Zwolennicy Julii Tymoszenko protestują na Ukrainie przeciwko brutalnemu traktowaniu liderki opozycji, która odbywa obecnie siedmioletnią karę więzienia.   Tymczasem sytuacja ta może mieć wpływ także na frekwencję podczas meczów mistrzostw Europy w piłce nożnej Euro 2012, których Ukraina jest współgospodarzem razem z Polska.   Tygodnik Der Spiegel informuje, że kanclerz Angela Merkel nosi się z zamiarem bojkotu meczów na Ukrainie.   Niemcy są od dłuższego czasu wyjątkowo krytyczni wobec ukraińskich władz, a pomysł bojkotu znajduje szerokie poparcie w społeczeństwie.   “Bojkot to właściwy krok, żeby uświadomić, co dzieje się na Ukrainie i jak tam traktuje się ludzi.”   “Dla Ukrainy to ważne, bo jest gospodarczo słabsza od nas i zależy jej, by przyjechało jak najwięcej kibiców, którzy wydadzą dużo pieniędzy.”   “Myślę, że bojkot miałby swoje podstawy, ale czy odniósłby jakiś skutek? Byłaby to szkoda, bo wszyscy czekamy na mistrzostwa” – mówią mieszkańcy Berlina.   W niedzielnym wydaniu gazety Bild opublikowano sondaż, z którego wynika, że ponad połowa Niemców cieszyłaby się, gdyby Angela Merkel i jej ministrowie nie pojechali na mecze na Ukrainie.   Są także zdania, że błędem UEFA było wybranie Ukrainy na współgospodarza Euro 2012.   Na bojkot zdecydowała się unijna komisarz sprawiedliwości Vivianne Reding.   Jej biuro wydało oświadczenie, w którym czytamy, że komisarz jest zaniepokojona sytuacją na Ukrainie, a w szczególności traktowaniem byłej premier kraju. 
