# ORIG TITLE    Opozycja blokuje parlament . 
# ORIG CONTENT  Ukraińskie partie opozycyjne zablokowały parlament w proteście przeciw głosowaniu za nieobecnych kolegów. W ramach demonstracji, opozycja założyła koszulki z napisem, który można przetłumaczyć jako “nie dla guzikowych przyciskaczy”. Deputowani rządzącej Partii Regionów odpierają zarzuty o głosowanie na dwie ręce i wzywają do zaprzestania protestu. “Żeby rozwiązać problem trzeba usiąść, przeanalizować sytuację z ekspertami i podjąć decyzję”, powiedział przedstawiciel rządzącej partii, Oleksandr Yefremov. “Problem może być rozwiązany w każdym momencie, ale nie rządzący tego nie chcą”, odpowiada Witalij Kliczko, były bokserski mistrz świata, a obecnie deputowany z partii UDAR. “Oni nie chcą pracować, nie chcą przychodzić na salę obrad, chcą móc wciskać kilka klawiszy naraz, jakby grali na pianinie”. Partia Kliczki, a także inne opozycyjne grupy chcą instalacji przyrządów uniemożliwiających głosowanie za kogoś. Zgodnie z prawem, jeśli w ciągu 30 dni od początku sesji nie odbędzie się żadne posiedzenie, prezydent ma prawo rozpisać przedterminowe wybory. 
