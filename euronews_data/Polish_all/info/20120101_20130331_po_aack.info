# ORIG TITLE    Rick Santorum – sukces z dubeltówki . 
# ORIG CONTENT  Konserwatysta Rick Santorum wygrał prawybory Partii Republikańskiej w stanach Mississipi i Alabama. W ten sposób dotychczasowy ousider przypomniał, że wciąż jest poważnym pretendentem do tytułu kandydata tej partii w jesiennych wyborach prezydenckich. Rick Santorum ma na swoim koncie zwycięstwa w 9 stanach spośród 26, w których już odbyły się prawybory. Daje mu to poparcie 199 delegatów na konwencję Partii Republikańskiej, która w sierpniu wybierze swojego kandydata. “Będziemy walczyć wszędzie. Nadszedł czas, by konserwatyści złączyli swoje siły, i by wykorzystali wszystkie szanse na zwycięstwo w tych wyborach. A najlepszą szansą na zwycięstwo jest wyznaczenie konserwatysty do walki przeciwko Barackowi Obamie. Konserwatysty, który będzie umiał odeprzeć wszystkie jego argumenty” – wołał Rick Santorum w swoim sztabie wyborczym w Lafayette w stanie Luizjana, gdzie odbędą się następne prawybory. Newt Gingrich zajął o obu stanach drugie miejsce. A Alabamie zdobył 29 procent głosów, a w Mississipi – 31 procent. Trzeci w tych stanach był Mitt Romney. Polityk uważany wciąż za faworyta w wyścigu o nominację Republikanów, zwyciężył jak dotąd w 17 stanach. Jednak trudno mu jest przekonać do swojej kandydatury prawe skrzydło partii, które uważa go za polityka zbyt umiarkowanego. Niezależnie od tego, kto stanie w szranki jesienią przeciwko Obamie, walka o Biały Dom będzie dla Republikanów trudna. Według najnowszych sondaży Barack Obama ma ponad 50 procent pozytywnych opinii wśród Amerykanów. 
