# ORIG TITLE    “Przyjaciele Syrii” spotykają się w Turcji . 
# ORIG CONTENT  Turcja i Liga Arabska starają się wywrzeć presję na Radę Bezpieczeństwa ONZ w sprawie Syrii. Świadczą o tym wypowiedzi niektórych uczestników konferencji “Przyjaciół Syrii”, która trwa w Stambule. Podczas sesji otwierającej konferencję szef Ligi Arabskiej wezwał Organizację Narodów Zjednoczonych, by przyjęła rezolucję wymuszającą na reżimie Baszara Al-Assada rezygnację z użycia siły wobec ludności. Premier Turcji był jeszcze bardziej nieprzejednany. Według Recepa Erdogana, nie może być mowy o planie pokojowym, który umożliwiłby ekipie rządzącej w Syrii utrzymanie się u władzy. Turecki przywódca wezwał również Radę Bezpieczeństwa ONZ do interwencji, bo w przeciwnym razie “jedynym wyjściem będzie wsparcie prawa ludu syryjskiego do wystąpienia w obronie własnej”. Zdaniem Erdogana lud syryjski jest ofiarą “masowej egzekucji”. Uczestnicy konferencji nie byli zgodni co do tego, czy należy dostarczać broń syryjskim rebeliantom. Tymczasem represje w Syrii nie ustają. Według opozycji około trzydziestu osób zginęło w sobotę podczas ataków sił rządowych przeciwko powstańcom. 
