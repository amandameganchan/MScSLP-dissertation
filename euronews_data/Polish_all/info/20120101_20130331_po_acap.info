# ORIG TITLE    Rumunia: będzie bojkot referendum? . 
# ORIG CONTENT  29 lipca Rumuni będą decydować czy odsunąć od władzy zawieszonego prezydenta Traiana Basescu. Głowa państwa ma nadzieję pozostać na stanowisku. Tym bardziej, że na jej korzyść działają znowelizowane przepisy oraz postawa opozycyjnej Partii Demokratyczno – Liberalnej, która wezwała swoich wyborców do bojkotu referendum.    Po zmianie prawa, by jego wynik był ważny, do urn musi pójść do co najmniej 50% uprawnionych do głosowania.   Prezydenta od władzy chce odsunąć rządząca lewica. Oskarża go o poważne naruszenia konstytucji, co uruchomiło procedurę impeachmentu.   “Jestem pewien, że obywatele Rumunii wezmą udział w referendum. Tym samym zlekceważą nawoływania do bojkotu demokracji. Ufam, że ludzie swoimi głosami doprowadzą do tego, by prezydent odpowiedział za swoje czyny” - powiedział Victor Ponta, premier Rumunii.   Według ostatnich sondaży, prezydent ma jednak duże szanse, by pozostać na stanowisku. Jego popularność co prawda spada ale trudno będzie przekroczyć próg frekwencji. Szczególnie, że referendum odbywa się w środku sezonu urlopowego.   Posunięcia rządzącej w Rumunii Koalicji Socjalno- Liberalnej, inicjatorki referendum, wzbudzają  na arenie międzynarodowej spory niepokój. Doprowadziła ona już do odwołania przewodniczych obu izb parlamentu i Rzecznika Praw Obywatelskich. 
