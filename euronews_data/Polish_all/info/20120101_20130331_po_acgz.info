# ORIG TITLE    Włoski rząd walczy z sądem w obronie miejsc pracy . 
# ORIG CONTENT    Premier Włoch jest zdecydowany interweniować w sprawie decyzji sądu, który nakazał wstrzymanie produkcji w największej europejskiej stalowni. Powodem takiego orzeczenia jest przekraczanie norm zanieczyszczenia środowiska naturalnego przez fabrykę Ilva w Taranto.   Mario Monti wysyła na miejsce swoich trzech ministrów, by sprawdzili czy da się w jakikolwiek sposób zmienić decyzję sądu, który obawia się “katastrofy dla środowiska naturalnego”.   Decyzja ta spotkała się z oburzeniem w regionie, gdzie bezrobocie sięga obecnie 30% i podzieliła mieszkańców na zwolenników zamknięcia fabryki i obrońców miejsc pracy.     “Jesteśmy tylko prostymi robotnikami. Chcielibyśmy zachować pracę, ale nie możemy nic zrobić.”   “Dotychczas nikt nie powiedział, że zamkną fabrykę. Zobaczymy, co będzie” – mówią zatrudnieni w Ilvie.    W obronie stalowni odbywają się wielotysięczne manifestacje. Rząd stara się przekonać jej przeciwników, że wstrzymanie produkcji nie doprowadzi w żaden sposób do poprawy warunków produkcji pod kątem ochrony środowiska.  . 
