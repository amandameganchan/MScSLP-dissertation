# ORIG TITLE    Atak terrorystyczny w Algierii – 48 ofiar wśród zakładników . 
# ORIG CONTENT  Po szturmie algierskiej armii na rafinerię w In Amenas nadszedł czas podsumowania. Według niepełnych jeszcze danych zginęło co najmniej 48 zakładników. Dopiero w poniedziałek wieczorem ma zostać podana ostateczna liczba ofiar. Rząd Japonii przysłał na miejsce swoich specjalistów, którzy mają dokonać inspekcji miejsca tragedii. W rąk terrorystów zginęło na pewno dziewięcioro Japończyków. Około dziesięciu obywateli Japonii jest wciąż uważanych za zaginionych. W niedzielę Mokhtar Belmokhtar, szef ugrupowania terrorystycznego wziął na siebie odpowiedzialność za atak na rafinerię i wzięcie zakładników. Po zakończeniu walk na miejscu znaleziono duże ilości broni maszynowej, granatów i ładunków wybuchowych. Według nieoficjalnych źródeł algierskich broń ta może pochodzić z Libii. Ci byli zakładnicy, którzy ocaleli, zaczynają opowiadać o swoich przeżyciach. Brytyjczyk Alan Wright wyjaśnia na przykład, że ani on, ani inni ludzie z którymi miał kontakt, nie rozumieli, co się naprawdę dzieje. “W takiej chwili człowiek zaczyna sobie mówić, że popełnił najgorszy błąd całego życia. Zostaliśmy podzieleni na grupy i powiedziałem sobie, że mógł być tylko jeden powód podzielnia nas – że zostaniemy uwolnieni. To było okropne, naprawdę okropne: myślisz, że uciekłeś, ale w rzeczywistości jesteś dalej w rękach terrorystów.” . Po trwającym 4 dni koszmarze Alan Wright jest nareszcie ze swoimi bliskimi. Teraz będzie się starał zapomnieć jak najszybciej o rafinerii w In Amenas. 
