# ORIG TITLE    ONZ: Syria o krok od wojny domowej . 
# ORIG CONTENT  W Syrii nadal przelewa się krew, na ulicach wielu miast dochodzi do regularnej wymiany ognia między powstańcami a wojskami podległymi prezydentowi Baszarowi. O tym, co się dzieje wiadomo jedynie z filmów umieszczanych przez Syryjczyków w sieci.  . Zdaniem sekretarza generalnego ONZ sytuacja jest bardzo groźna.  W czwartek ostrzelano obserwatorów ONZ, gdy próbowali dostać się do miasta Hama, gdzie  doszło do maskary cywilów. Zginęło w niej 78 osób, głównie kobiet i dzieci.   “Wybuch wojny domowej jest bardzo prawdopodobny a jej katastrofalne skutki odczuje nie tylko Syria ale i cały region” – mówił Ban Ki-Moon, sekretarz generalny ONZ.     W czwartek Kofi Annan,  na forum Zgromadzenia Ogólnego ONZ,  po raz pierwszy przyznał otwarcie, że jego plan pokojowy nie działa. ONZ ma jednak związane ręce, bo sankcjom sprzeciwiają się Rosja i Chiny. “Sankcje ekonomiczne przeciw Damaszkowi tylko pogorszą sytuację humanitarną i wzmocnią niechęć miejscowej ludności. Widzimy, że żądania pod adresem obecnego reżimu po prostu nie skutkują” – powiedział Witalij Czurkin, ambasador Rosji przy ONZ.      Tymczasem ze strony społeczności międzynarodowej rośnie presja na ONZ.  Gdy dyplomaci debatowali jak zapobiec dalszemu rozlewowi krwi,  przed siedzibą organizacji trwał protest przeciwko postawie Rosji. W symboliczny sposób przedstawiono ofiary ostatniej maskary w mieście Hama oraz polityków, którzy nadal uważają, że mają czyste ręce. 
