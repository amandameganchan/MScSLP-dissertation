# ORIG TITLE    Wybory samorządowe w Wielkiej Brytanii . 
# ORIG CONTENT    Miliony Brytyjczyków biorą dziś udział w wyborach samorządowych. Jak zwykle najważniejsze dla głównych sił politycznych kraju są wybory burmistrzów największych miast, a szczególnie stolicy kraju – Londynu.   Tam walkę toczą ze sobą były burmistrz, labourzysta Ken Livingstone i urzędujący burmistrz, konserwatysta Boris Johnson. Zanim konserwatyści odebrali władzę Partii Pracy cztery lata temu, Livingstone sprawował urząd burmistrza przez osiem lat.   Obaj kandydaci koncentrowali się podczas kampanii na kwestiach transportu publicznego, rosnącej fali przestępstw i liczby policjantów. Podczas gdy jednych przekonują hasła kandydatów, inni są przekonani, że to tylko puste obietnice wyborcze.   “Dla mnie oni są tacy sami. Ken Livingstone jest za stary, a Boris Johnson stara się jedynie przejąć władzę w Partii Konserwatywnej i nie myśli o interesie Londyńczyków.”   “Potrzeba więcej policji na ulicach. Widzieliście, co działo się podczas zamieszek. Uważam więc, że to jedna z najpilniejszych spraw” – mówią Londyńczycy.   Ubiegłoroczne starcia na ulicach brytyjskich miast wywołały także dyskusje o ubóstwie i bezrobociu. To zdecydowanie większy problem na prowincji i tam właśnie na sukces liczy opozycja. 
