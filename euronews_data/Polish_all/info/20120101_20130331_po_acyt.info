# ORIG TITLE    Prezydenckie żarty na kolacji charytatywnej . 
# ORIG CONTENT  Barack Obama i Mitt Romney nie zawsze stoją po dwóch stronach barykady. Nawet w czasie kampanii wyborczej potrafią działać wspólnie, tak jak miało to miejsce podczas czwartkowej kolacji charytatywnej. Dwaj główni kandydaci w amerykańskich wyborach prezydenckich tym razem rywalizowali na żarty. “Kampania może być męcząca i wyczerpująca”, powiedział Romney. “Prezydent Obama i ja jesteśmy szczęściarzami i mamy specjalne osoby w naszych sztabach. Kogoś, na kim możemy się oprzeć, w czyjej obecności czujemy się komfortowo, bez kogo nie bylibyśmy w stanie przetrwać kolejnego dnia. Ja mam moją piękną żonę Annę. Prezydent ma Billa Clintona”. Od żartów nie stronił też urzędujący prezydent. “Jak niektórzy z was zauważyli, w drugiej debacie miałem dużo więcej energii. Czułem się po prostu wypoczęty po miłej, długiej drzemce z pierwszej debaty. Okazuje się, że miliony Amerykanów skupiają się bardziej na drugiej debacie niż na pierwszej. Ja jestem jednym z nich”. Z pewnością następne spotkanie dwóch głównych rywali, w poniedziałek na Florydzie, będzie dużo bardziej ostre. To będzie ich ostatnie starcie przed wyborami zaplanowanymi na wtorek, 6 listopada. 
