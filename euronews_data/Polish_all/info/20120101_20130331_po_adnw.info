# ORIG TITLE    Grecy sami uratują swój kraj? . 
# ORIG CONTENT  Ratuj Grecję, kupuj greckie – takim hasłem greccy przedsiębiorcy próbują zachęcić rodaków do kupowania krajowych produktów. Walcząc o serca i umysły Greków sklepikarze i handlowcy przekonują, że wydając pieniądze w Grecji pomoże się całemu krajowi – również samemu sobie. “Im bardziej używasz greckości produktu jako narzędzia marketingowego, tym bardziej konsumenci zwracają uwagę na tę stronę produktu”, uważa profesor George Baltas z Ateńskiego Uniwersytetu Ekonomii i Biznesu. Organizatorzy liczą na to, że kampania pomoże rozruszać gospodarkę i stworzyć miejsca pracy, co jest bardzo istotne w kraju z 25% bezrobociem. “Obecnie połowa naszego przemysłu nic nie produkuje. Nie mają jak produkować. Można to odwrócić z pomocą konsumentów, jeśli sięgną po greckie produktu”, powiedział George Kavvathas z Generalnej Konfederacji Greckiego Małego Biznesu i Handlowców. Niektórzy ekonomiści uważają, że gdyby każda grecka rodzina wydawała co roku jedynie 4000 euro na greckie produkty, do gospodarki trafiałoby dodatkowe 10 miliardów euro. Do kupowania greckich towarów ma również zachęcać rząd. 
