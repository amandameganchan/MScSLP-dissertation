# ORIG TITLE    FBI rozbiła gang oszustów kredytowych . 
# ORIG CONTENT  Amerykańska policja rozbiła w New Jersey jeden z największych w historii USA gangów kradnących przy pomocy kart kredytowych. Centrala znajdowała się w Jersey City w dzielnicy jubilerskiej. Według FBI, sklepy z biżuterią i inne firmy służyły do prania brudnych pieniędzy pochodzących z zagranicy. Jak dotąd oskarżono 18 osób. Ukradły co najmniej 200 milionów dolarów, ale dokładna suma jest dopiero ustalana przez śledczych. “Oni poukrywali dziesiątki tysięcy dolarów w gotówce w swoich domach”, wyjaśnia prokurator Paul Fishman. “Na przykład w domu tylko jednego podejrzanego znaleźliśmy 68 tysięcy dolarów. Pieniądze były sprytnie schowane w piecu kuchennym. Powiązany z przestępcami kupiec, właściciel sklepów jubilerskich w Jersey City, za skradzione pieniądze kupił złoto i złotą biżuterię warte miliony dolarów. Gdy wszystko znajdziemy, ostateczna suma może być znacznie wyższa”. Według śledczych, spora część pieniędzy została wysłana zagranicę – głównie do Azji, ale też do Rumunii i Kanady. Oszuści swój proceder rozpoczęli w 2007 roku. Tworzyli tysiące fałszywych tożsamości, którym przypisywali wysokie zdolności kredytowe. Dzięki temu zakładali karty kredytowe, którymi mogli płacić za zakupy. Pożyczonych w ten sposób pieniędzy nigdy nie zwracali. 
