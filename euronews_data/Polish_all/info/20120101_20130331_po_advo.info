# ORIG TITLE    HIV: pierwszy przypadek wyleczenia zakażonego niemowlęcia . 
# ORIG CONTENT  Nowe zwycięstwo w długiej walce przeciwko AIDS. Po raz pierwszy udało się wyleczyć niemowlę, któremu matka przekazała wirus HIV podczas ciąży. Stało się tak dzięki bardzo wczesnemu zastosowaniu potrójnej terapii antyretrowirusowej. Pochodząca ze stanu Mississippi dziewczynka zaczęła otrzymywać leki mniej niż 30 godzin po urodzeniu, czyli znacznie wcześniej niż inne noworodki w podobnej sytuacji. Mówi doktor Deborah Persaud, wirolog ze szpitala uniwersyteckiego imienia Johna Hopkinsa w Baltimore: . “Testy przeprowadzone w wieku 23 miesięcy wykazały niewykrywalną obecność wirusa. Powtórzyliśmy te testy dwa tygodnie później, by sprawdzić, czy nie było błędu. Rezultaty były takie same”. Ta bardzo wcześnie zastosowana potrójna terapia antyretrowirusowa sprawiła prawdopodobnie, że wirus nie mógł tworzyć ukrytych we krwi “pojemników”, które wywołują ponowną infekcję, gdy pacjenci przestają przyjmować środki antyretrowirusowe. Ta metoda leczenia może być na dłuższą metę wykorzystana do leczenia około 300 tysięcy dzieci, które każdego roku rodzą się z wirusem HIV. 
