# ORIG TITLE    Monti chce natychmiastowych reform . 
# ORIG CONTENT  Premier Włoch Mario Monti ostrzegł, że bez radykalnych i szybkich reform, strefie euro grozi rozpad. W wywiadzie dla niemieckiego tygodnika “Der Spiegel” skrytykował krajowe parlamenty, że nie wspierają, a czasem wręcz hamują rządy w walce z kryzysem. Sam Monti musi znaleźć dodatkowe 4 miliardy euro oszczędności w tym roku. Swoją propozycję chce przedstawić parlamentowi w czasie głosowania połączonego z wotum zaufania dla całego rządu. “Pan Monti musi być ostrożny – nie można tak po prostu wyłączyć demokracji, żeby parlamenty nie miały żadnego znaczenia w kwestii zmiany strefy euro w biurokratycznego potwora. Nie o to chodzi w demokracji”, uważa Robert Halver, ekonomista z grupy Hauck &amp; Aufhaeuser. “Problemem euro-zony nie są przeszkadzające parlamenty, tylko fakt, że wiele państw, w tym Włochy, nie odrobiły swojej pracy domowej. Jeśli sam jesteś niechlujny, to lepiej siedź cicho”. Większe problemy niż Włochy ma Hiszpania. Rentowność jej obligacji wciąż przekracza 7%, co na dłuższą metę będzie nie do utrzymania. Jeśli we wrześniu Europejski Bank Centralny nie przedstawi programu wykupu ich obligacji, to prawdopodobnie Madryt i Rzym zdecydują się na pomoc finansową z funduszu stabilizacyjnego. 
