# ORIG TITLE    Tuluza: dowódca jednostki szturmowej wyjaśnia . 
# ORIG CONTENT  Wzmaga się polemika po czwartkowej akcji policji przeciwko Mohamedowi Merahowi. W tle tej polemiki – trwająca we Francji kampania wyborcza, a także tradycyjna “wojna” między policją a żandarmerią. Christian Prouteau, założyciel GIGN, elitarnej jednostki żandarmerii, skrytykował swoich kolegów z policji za to, że nie użyli gazu łzawiącego. Dodał też, że sam prowadził dziesiątki podobnych akcji i nigdy nikogo nie zabił. Na krytyki i oskarżenia odpowiedział Amaury de Hauteclocque, szef policyjnej jednostki szturmowej RAID: . “Naszym zamiarem było zablokowanie go w zamkniętej przestrzeni, gdzie moglibyśmy wpuścić gaz łzawiący. W ten sposób moglibyśmy go zatrzymać. Ale w chwili, gdy wierciliśmy dziurę w ściance łazienki, by wrzucić przez nią granaty z gazem, on postanowił wyjść z bronią w ręku i walczyć z nami. Następnie szedł w naszą stronę. Został unieszkodliwiony w chwili, gdy wyciągnął rękę z bronią przez balkon, by strzelić do moich ludzi, którzy stali poniżej na straży.” . Śmierć Mohameda Meraha jest również krytykowana z tego powodu, że policja chciała go przesłuchać. Prokuratura przedłużyła tymczasowe zatrzymanie członków rodziny Meraha. Śledztwo będzie musiało wykazać, czy mężczyzna działał sam, czy też był wspierany przez organizacje terrorystyczne. 
