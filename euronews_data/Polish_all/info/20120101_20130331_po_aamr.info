# ORIG TITLE    Wybory w Grecji – zagrożenie dla najważniejszych partii . 
# ORIG CONTENT  Rozpisanie wcześniejszych wyborów parlamentarnych nie poprawiło atmosfery w Grecji. Grecy pójdą do urn 6 maja.   Sytuacja społeczna w kraju jest wciąż bardzo napięta. W czwartek strajkowali kierowcy autokarów komunikacji międzymiastowej. Właśnie dzisiaj wielu Greków zamierzało wyjechać na kilka dni z okazji świąt wielkanocnych według kalendarza prawosławnego.   Według jednego z przedwyborczych sondaży ponad połowa Greków uważa, że żadna partia nie odniesie zdecydowanego zwycięstwa w majowych wyborach i że konieczne będzie poszukiwanie koalicji rządowej. Jedno jest pewne – największe partie nie cieszą się sympatią Greków. “Oczywiście będę głosować, ale nie wiem jeszcze na kogo. Najprawdopodobniej na jedną z małych partii” – mówi spotkany na ulicy Aten mężczyzna.   “Chcę, by powstał rząd oparty na silnej większości, by nie trzeba było organizować kolejnych wyborów” – dodaje inny przechodzień.   “Nie mamy do największych partii ani trochę zaufania. By to pokazać, zagłosuję na którąś z małych partii” – zapowiada nasz trzeci rozmówca.   Statystyki dotyczące zatrudnienia na pewno nie poprawią nastrojów. Stopa bezrobocia osiągnęła na początku roku rekordowy poziom prawie 22 procent. 
