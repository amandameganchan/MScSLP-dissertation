# ORIG TITLE    Strajk w Iberii – odwołana część lotów . 
# ORIG CONTENT  W poniedziałek pracownicy hiszpańskich linii lotniczych Iberia rozpoczęli 5-dniowy strajk. Związkowcy protestują przeciw redukcji zatrudnienia o 4 tysiące pracowników. Władze zdecydowały się na ten krok by ratować przedsiębiorstwo. Linie, które 2 lata temu połączyły się z British Airways, przynoszą straty finansowe. “Wybrałem lot Iberią, a następnie inną linią, ale pierwszy samolot nie wyleciał”, denerwuje się jeden z pasażerów. “Muszę więc lecieć następnym realizowanym przez Iberię. Ale żeby dotrzeć do celu, będę musiał również zmienić lot przesiadkowy”. Strajk zbiegł się w czasie z feriami w Wielkiej Brytanii. Wielu turystów z tego kraju korzystał właśnie z usług Iberii. Według hiszpańskiego ministra transportu, dzień strajku przynosi 10 milionów euro strat. “Pracownicy nie mają wyjścia”, tłumaczy związkowiec z CCOO, Eduardo Garcia. Radykalne środki są konieczne, by ratować miejsca pracy. Oni planują po raz pierwszy w historii firmy redukcję zatrudnienia o 20%”. Oprócz zwolnień władze przewidują też redukcję wynagrodzeń pozostałych pracowników. W ubiegłym roku w ciągu 9 miesięcy linie przyniosły ponad ćwierć miliarda euro strat. 
