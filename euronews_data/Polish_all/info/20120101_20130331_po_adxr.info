# ORIG TITLE    Chiny: 12 000 martwych świń wrzuconych do rzeki . 
# ORIG CONTENT  Tysiące martwych świń znaleziono w rzece, która zaopatruje w wodę chińskie miasto Szanghaj i jego przedmieścia. W ciągu ostatnich 10 dni w okolice chińskiej metropolii dotarło w ten sposób ponad 12 tysięcy martwych zwierząt. Władze uważają, że świnie te zdechły z powodu niezidentyfikowanej dotąd epidemii i zostały wrzucone do wody przez hodowców z regionu miasta Jiaxing. Służby sanitarne miasta Szanghaj zapewniają, że woda w rzece nie jest szkodliwa. Rzeka ta zaopatruje w wodę pitną 23 miliony mieszkańców metropolii. “Mobilizujemy wszystkie dostępne zasoby do rozwiązania tego problemu” – powiedział główny weterynarz regionu. W ubiegłym roku wieprzowina stanowiła 64% produkcji mięsa w Chinach. Ten nowy skandal sanitarny podważa wiarygodność chińskiego przemysłu rolno-spożywczego. W 2008 roku 300 tysięcy dzieci zachorowało w wyniku spożycia mleka skażonego melaminą. 
