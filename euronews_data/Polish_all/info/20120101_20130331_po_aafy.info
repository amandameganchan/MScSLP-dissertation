# ORIG TITLE    Papież Benedykt XVI w Meksyku . 
# ORIG CONTENT  Rozpoczęła się trzydniowa pielgrzymka papieża Benedykta XVI do Meksyku. Samolot z biskupem Rzymu na pokładzie wylądował w miejscowości Silao. Ojca świętego witały tłumy ludzi, wśród nich meksykański prezydent, Felipe Calderon. W trakcie wizyty w Meksyku, gdzie mieszka największa liczba hiszpańskojęzycznych katolików, papież chce zwrócić szczególną uwagę na problem gangów narkotykowych. “Wiemy wiele o pięknie Meksyku, wiemy też o wielkich problemach jakimi są handel narkotykami i przemoc”, powiedział Benedykt XVI. W ciągu ostatnich trzech lat w Meksyku w ramach walki z kartelami narkotykowymi, zginęło 50 tysięcy ludzi. Z Meksyku Benedykt XVI uda się do Kuby. O przesłaniu dla tego komunistycznego państwa, mówił w czasie konferencji prasowej na pokładzie papieskiego samolotu. “Dziś jest już jasne, że ideologia marksizmu, jej rozumienie i realizacja, nie odpowiada rzeczywistości. Nie można budować społeczeństwa w ten sposób. Należy cierpliwie i konstruktywnie szukać nowego modelu”, zaapelował papież. W Meksyku organizacje gejów i lesbijek protestowały przeciw wizycie papieża. Ich zdaniem Kościół katolicki łamie prawa człowieka sprzeciwiając się aborcji i związkom ludzi tej samej płci. 
