# ORIG TITLE    Zamachy bombowe w Iraku, nie żyje 70 szyickich pielgrzymów . 
# ORIG CONTENT  Co najmniej 70 osób zginęło w serii zamachów bombowych w Iraku. Ofiarami terrorystów padli w większości szyiccy pielgrzymi, którzy obchodzili rocznicę śmierci imama Moussy al-Kadhima, prawnuka Mahommeta. To jeden z najkrwawszych dni w Iraku, od kiedy kraj opuściły amerykańskie wojska. W miejscowości Hilla zginęły 22 osoby, w wyniku eksplozji dwóch samochodów-pułapek, w pobliżu zatłoczonej restauracji. Jak mówią mieszkańcy, z lokalu chętnie korzystali policjanci. W Bagdadzie bomby wybuchły w czterech miejscach, na trasie przemarszu pielgrzymów. Zginęło co najmniej 30 osób. W miejscowości Kirkuk dwa ładunki wybuchły obok biura jednej z kurdyjskich partii. Jedna osoba zginęła, 25 zostało rannych. W ostatnich latach liczba ofiar zamachów spada, choć organizacje terrorystyczne wciąż dają znać o sobie. Są one oskarżane o chęć wzniecenia napięć religijnych, które mogłyby doprowadzić do zamieszek, lub wybuchu wojny domowej. 
