# ORIG TITLE    Protesty i pochwalne pieśni po północnokoreańskiej próbie atomowej . 
# ORIG CONTENT  W stolicy Korei Południowej odbył się kolejny protest przeciw północnokoreańskim próbom atomowym. Wzięło w nim udział około 20 osób, co wobec ponad 10 milionów mieszkańców Seulu nie jest szczególnym osiągnięciem. Protestujący domagali się radykalnych działań ze strony społeczności międzynarodowej. “Nie możemy tolerować północnokoreańskiej broni atomowej. Jesteśmy tu, by wezwać mieszkańców Korei Południowej by pracować na rzecz ‘odatomowienia’ Północy”, powiedział jeden z organizatorów demonstracji. Zupełnie inne nastroje panują na północ od koreańskiej linii demarkacyjnej. Na cześć naukowców, którzy przeprowadzili testy atomowe napisano specjalną pieśń. “Piosenka ‘W błysku’ doskonale wpasowuje się w charakter naszych ludzi. Odpaliliśmy satelitę w błysku. Przeprowadziliśmy testy atomowe w błysku. W błysku możemy również zniszczyć wrogów”, tłumaczyła prezenterka północnokoreańskiej telewizji. Według chińskich źródeł, Korea Północna zapowiedziała, że jeszcze w tym roku może przeprowadzić jeden lub dwa kolejne testy atomowe. 
