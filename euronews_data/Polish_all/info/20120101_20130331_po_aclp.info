# ORIG TITLE    Syryjscy rebelianci informują o masakrze w Darayi . 
# ORIG CONTENT  Jak donoszą członkowie syryjskiej opozycji, armia zabiła ponad 200 osób w egzekucji, w mieście Daraya, na południowy zachód od Damaszku. Do masakry miało dojść po tym, gdy miasto zostało opuszczone przez oddziały rebeliantów. Społeczność międzynarodowa nie ukrywa oburzenia. “Sytuacja w Syrii pogarsza się z dnia na dzień, ten problem porusza sumienia wszystkich ludzi na świecie, zwłaszcza Ligi Arabskiej. Wyobrażamy sobie sytuację, w której jeden Syryjczyk ginie, a tymczasem widzimy, jak giną ich setki”, powiedział przewodniczący Ligi, Nabil El Araby. Ze względu na zakaz działalności zagranicznych dziennikarzy w Syrii, te informacje są trudne do zweryfikowania. Według rządowej telewizji, masakry dokonali uzbrojeni terroryści. Przed telewizyjnymi kamerami jedna z kobiet powiedziała, że uzbrojeni mężczyźni ostrzegali jej rodzinę, że zbliżają się siły rządowe. Jednak postanowiła zostać z rodziną na miejscu. Gdy armia wkroczyła do miasta, żołnierze przewieźli ją do bezpiecznego miejsca. Daraya jest robotniczym miastem, zamieszkanym głównie przez sunnitów. Według rebeliantów, było ono ostrzeliwane przez cieżką artylerię przez trzy dni, zanim wkroczyła armia. Według opozycji, w sobotę siły rządowe zabiły w całym kraju w sumie 440 ludzi. W niedzielę w telewizji państwowej wystąpił wiceprezydent Syrii Farouq al-Sharaa, czym uciął spekulacje na temat jego ucieczki do Jordanii. 
