# ORIG TITLE    Francja: kalendarz nowego prezydenta . 
# ORIG CONTENT  Pierwszy powyborczy tydzień nie był czasem wypoczynku dla francuskiego prezydenta elekta. Od wtorku ten natężony rytm pracy stanie się dla Francois Hollande’a codziennością, gdyż właśnie tego dnia odbędzie się jego oficjalne zaprzysiężenie.    Nawet jeśli skład nowego rządu ogłoszony zostanie dopiero w środę, Francois Hollande obiecał zdradzić nazwisko nowego premiera natychmiast po uroczystości zaprzysiężenia. Jean-Marc Ayrault i Martine Aubry są zdecydowanymi faworytami w ubieganiu się o to stanowisko.   Jeszcze tego samego dnia, Francois Hollande uda się w pierwszą podroż zagraniczną. Oczywiście do Berlina, gdzie czeka go spotkanie z kanclerz Niemiec Angelą Merkel.     “Musi wydać się człowiekiem wiarygodnym i poważnym. Partnerzy europejscy będą go obserwować bardzo uważnie, z mieszanką nieufności i sympatii. Oczekują na człowieka poważnego, znającego się na rzeczy, wiarygodnego”, twierdzi Philippe Moreau Defarges z francuskiego Instytutu Stosunków Międzynarodowych.     Od początku kryzysu zadłużenia w strefie euro Angela Merkel narzuciła swoim partnerom europejskim politykę zaciskania pasa i dyscypliny budżetowej. Nowy prezydent Francji nie zgadza się z tą strategią, licząc na możliwość przekonania kanclerz Niemiec co do włączenia do jej polityki elementów mających na celu ożywienie gospodarcze. To trudna do spełnienia misja biorąc pod uwagę niepokój, jaki rodzi w całej Europie nadal niepewna sytuacja polityczna w Grecji.          . 
