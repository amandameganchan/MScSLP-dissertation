# ORIG TITLE    Atak na rafinerię w Algierii: przerażające opowieści byłych zakładników . 
# ORIG CONTENT  Coraz więcej pracowników rafinerii w In Amenas opowiada o swoich przeżyciach. Wszystkie te opowieści są równocześnie przerażające i głęboko wzruszające. Jeden z rumuńskich pracowników miał tylko chwilę, by zabarykadować się w biurze, wraz z innym współpracownikiem, w chwili rozpoczęcia ataku terrorystów. Ukrywali się w ten sposób przez 36 godzin i dopiero potem udało im się uciec. “Ja i mój kolega weszliśmy do mojego biura. Zamknęliśmy drzwi i schowaliśmy się pod biurkiem w całkowitych ciemnościach. Nie wiedzieliśmy, co się dalej stanie. Dookoła słyszeliśmy strzały, krzyki ludzi i inne hałasy. Wszystko trwało tylko trzy minuty. Trzy minuty, podczas których decyduje się, kto przeżyje i kto zginie.” . Technik z Filipin opowiada z kolei dziennikarzom, jak terroryści próbowali użyć go jako ludzką tarczę. Udało mu się jednak uciec w chaosie spowodowanym eksplozją. “Terrorysta odbezpieczył ładunek wybuchowy wewnątrz samochodu. Moim celem była ucieczka. Widziałem z daleka wojska rządowe, żołnierzy dawali mi znaki, bym położył się na ziemię i czołgał w ich stronę. Chyba mam dar podwójnego życia, bo nawet jak się czołgałem, terroryści strzelali do mnie.” . Zagraniczni zakładnicy w In Amenas pochodzili z ośmiu różnych krajów. Niektórzy z nich są wciąż uważani za zaginionych. 
