# ORIG TITLE    Szef koncernu Google odwiedza kraj (prawie) . bez internetu . 
# ORIG CONTENT  Szef koncernu Google z wizytą w kraju, w którym trudno raczej mówić o swobodnym dostępie do internetu. Oficjalnie Eric Schmidt przyjechał do Korei Północnej, by starać się o uwolnienie więzionego w tym kraju amerykańskiego obywatela.   Jest mało prawdopodobne, by amerykańscy goście otwarcie wzywali na miejscu do umożliwienia Koreańczykom z północy wolnego dostępu do sieci. Zbieg z Korei Północnej tak oto opisuje internet w wersji jednego z najbardziej zamkniętych reżimów na świecie:   “Korea Północna daje nieograniczony dostęp do internetu tylko członkom rodziny Kim Dzong-una i pracownikom niektórych instytucji rządowych, jeśli posługują się nim, by bronić reżimu. Dla niektórych innych, zamiast internetu, stworzono swego rodzaju intranet, zamknięty na zewnątrz.”   Tylko 5% mieszkańców Korei Północnej ma dostęp do tej wewnętrznej sieci kontrolowanej przez władze.   Waszyngton krytycznie wypowiedział się na temat wizyty prezesa koncernu Google i amerykańskiego dyplomaty w Pjongjangu. Ta wizyta przypada niecały miesiąc po wystrzeleniu przez Koreę Północną rakiety ze sztucznym satelitą. Ten technologiczny wyczyn jest uważany za element północnokoreańskiego programu zbrojeniowego. 
