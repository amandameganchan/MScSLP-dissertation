# ORIG TITLE    Amerykańska wojna budżetowa zaczyna się na nowo . 
# ORIG CONTENT  W Stanach Zjednoczonych rozpoczęła się kolejna batalia podatkowa. Prezydent Barack Obama naciska na Republikanów, by zgodzili się na mniej radykalne cięcia niż planowane 85 miliardów dolarów. Porozumienie musi być zawarte do końca lutego. Według Obamy, proponowana redukcja wydatków zagrozi gospodarce. “Te cięcia nie są mądre, nie są uczciwe i będą bolesne dla gospodarki, spowodują, że setki tysięcy Amerykanów znajdą się na bezrobociu”, mówił Obama. “To nie abstrakcja – ludzie stracą pracę. Bezrobocie znów może wzrosnąć. Jest mądrzejszy sposób na to, aby zredukować nasz deficyt, bez szkody dla gospodarki. Ale potrzeba woli Kongresu, by tak się stało”. Obama oczywiście ma na myśli zapowiadane w kampanii wyborczej podniesienie podatków, między innymi dla najwięcej zarabiających. A na to nie zgodzą się Republikanie, którzy chcą, by najpierw rząd zaczął wydawać mniej. Jeśli nie dojdzie do porozumienia, administracja Obamy będzie musiała wprowadzić cięcia wydatków przewidywane specjalną ustawą. 
