# ORIG TITLE    “Gniew ludu” w Bułgarii po podwyżkach cen energii . 
# ORIG CONTENT  Taryfy opłat za energię powodują oburzenie Bułgarów. W kilku miastach trwają od kilku dni spontaniczne manifestacje ludności. W reakcji na te objawy niezadowolenia premier podjął decyzję o usunięciu ministra finansów. Rozpoczęte przed 10 dniami zgromadzenia na znak protestu przeciwko cenom energii skupiają stopniowo coraz więcej ludzi. Rozmawiamy o tym z socjologiem Haralanem Aleksandrowem:   “Najbardziej oczywistym rezultatem manifestacji z ostatnich dni jest to, że ludzie już się nie boją podważać władzy państwa. Ludzie wiedzą, że nie są sami. A to otwiera drogę do kolejnych manifestacji. Jeśli ludzie nie są zadowoleni, mogą to powiedzieć. Rząd nie będzie mógł udawać, że nic się nie dzieje”.   Niektórzy obserwatorzy obawiają się, że ta mobilizacja może wymknąć się spod kontroli w kontekście szybko spadającej popularności bułgarskich przywódców. Rząd jest krytykowany za swoją politykę zaciskania pasa. Podwyżki cen energii elektrycznej są jednym z przejawów tej polityki . 
