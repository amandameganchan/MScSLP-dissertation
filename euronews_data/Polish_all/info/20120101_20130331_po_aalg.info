# ORIG TITLE    Eksplozja bomby w Grecji . 
# ORIG CONTENT  Zamach miał miejsce w nocy z niedzieli na poniedziałek przy jednym z budynków Ministerstwa Administracji i spowodował poważne straty materialne. Według policji nikt nie ostrzegł wcześniej o eksplozji, choć zamach mógł spowodować śmierć ludzi przebywających w pobliżu. Ministerstwo Administracji zajmuje się od pewnego czasu wprowadzaniem w życie oszczędności w wydatkach publicznych i obniżaniem o 150 000 liczby pracowników administracji. W ubiegłym tygodniu inna bomba wybuchła przed biurem byłego premiera Costasa Simitisa. W Grecji mają miejsce regularnie zamachy organizowane przez domorosłych “terrorystów”. Wzmogły się one w szczególności od rozpoczęcia kryzysu zadłużenia i od pojawienia się społecznego niezadowolenia z narzuconych krajowi kolejnych programów zaciskania pasa. O dokonanie zamachów są najczęściej podejrzewane małe ugrupowania anarchistyczne. 
