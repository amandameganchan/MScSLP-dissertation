# ORIG TITLE    Czesi wybierają między księciem i byłym premierem . 
# ORIG CONTENT  W piątek w Czechach rozpoczęła się druga tura wyborów prezydenckich. Głosowanie zakończy się w sobotę. Po raz pierwszy w historii szef państwa wybrany zostanie w głosowaniu bezpośrednim. Do tej pory prezydenta wybierał parlament. W drugiej turze Czesi wybierają między Karelem Schwarzenbergiem, ministrem spraw zagranicznych z konserwatywnej partii Top 09 i byłym socjaldemokratycznym premierem Miloszem Zemanem. “To pierwsze wybory prezydenckie, dokonywane przez głosowanie bezpośrednie, więc wszystko jest nowe. Może dlatego kampania stała się dość brudna”, mówi jedna z mieszkanek Pragi. W pierwszej turze Schwarzenberg dostał o niespełna 1 procent głosów mniej od swojego rywala. Jednak do zwycięstwa musi przekonać do siebie przede wszystkim niezdecydowanych. Wywodzący się z arystokracji książę postawił na młodych wyborców, dlatego w kampanii używał motywów znanych z popkultury. Jednym z argumentów za nim jest to, że jest osobą majętną, przez co odporną na korupcję. Przeciwnicy zarzucają, że w czasach komunistycznych wyjechał do Austrii, a jego austriacka żona nie mówi po czesku. Milosz Zeman ponad dekadę temu stał na czele mniejszościowego rządu socjaldemokratycznego. Musiał wtedy dzielić władzę z prezydentem Vaclavem Klausem. 
