# ORIG TITLE    Davos po referendalnej groźbie . 
# ORIG CONTENT  W czwartek jedną z najważniejszych osób w Davos, gdzie odbywa się Światowe Forum Ekonomiczne był premier David Cameron, który w środę pogroził, że Wielka Brytania może rozważyć kontynuację członkostwa w Unii Europejskiej. “Tu nie chodzi o odwrócenie się plecami od Europy, wręcz przeciwnie”, zapewnił Cameron. “Chodzi o to, jak stworzyć bardziej konkurencyjną, bardziej otwartą i bardziej elastyczną Europę i jak zabezpieczyć w niej nasze miejsce”. Szef brytyjskiego rządu nie wyklucza rozpisania referendum na temat pozostania we wspólnocie. Jego zdaniem Brytyjczycy nie chcą brać udziału w narzucanych próbach pogłębiania europejskiej integracji. “Cóż, byłem w Radzie Europejskiej przez ponad sześć lat i zawsze były tam różnice”, powiedział premier Szwecji, Frederik Reinfeldt. “Myślę, że ideą współpracy europejskiej jest respektowanie tych różnic i wspólna praca. Widziałem jak wczoraj kanclerz Niemiec powiedziała, że skoro Cameron ma te problemy i inne pomysły na Europę, to posłuchajmy i porozmawiajmy o tym”. “Zacznę od pozytywu – szefom rządu Niemiec i Wielkiej Brytanii zależy na dobru Europy i nie jestem zaskoczona, że z różnymi kulturami w różnych krajach powstają różne listy życzeń i pomysłów”, podsumowała Neelie Kroes, komisarz do spraw Cyfryzacji. Wiele wygląda na to, że w górskim kurorcie dominuje na razie polityczny spokój, choć niektórzy obawiali się, że słowa brytyjskiego premiera mogą zbudzić lawinę. 
