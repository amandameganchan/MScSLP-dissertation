# ORIG TITLE    Okrucieństwo wojny domowej w Syrii . 
# ORIG CONTENT  W internecie znalazły się szokujące zdjęcia z Syrii, pokazujące prawdopodobnie strącanie z budynku żołnierzy wiernych Baszarowi al-Assadowi. Film miał zostać nagrany przed budynkiem poczty w położonym na północ od Aleppo mieście Al-Bab, gdzie od miesiąca toczyły się zacięte walki pomiędzy rebeliantami i silami rządowymi.   Amatorskie nagranie może potwierdzać doniesienia mówiące o niezwykłym okrucieństwie obu stron konfliktu. Syryjska opozycja poinformowała o egzekucji 10 nastolatków, dokonanej przez żołnierzy w mieście Homs.   Wciąż trwa bitwa o Aleppo, gdzie syryjska armia do walk z powstańcami używa ciężkiego sprzętu, w tym czołgów, helikopterów i samolotów wojskowych.    Z Damaszku wyruszyli obserwatorzy ONZ, by na własne oczy przekonać się o sytuacji panującej w kraju. Ich misja, która kończy się 19 sierpnia, nie przyniosła dotychczas żadnych rezultatów.   Zaplanowane na niedzielę spotkanie przedstawicieli Ligi Arabskiej, podczas którego miano wyłonić następcę Kofiego Annana zostało przesunięte na inny termin z powodu problemów zdrowotnych szefa MSZ Arabii Saudyjskiej.  . 
