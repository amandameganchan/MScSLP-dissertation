# ORIG TITLE    Wybuch w syryjskiej telewizji . 
# ORIG CONTENT  Kilkanaście osób zostało rannych w eksplozji w budynku syryjskiego radia i telewizji. Bomba umieszczona była na trzecim piętrze centrum transmisyjnego w Damaszku. Do wybuchu doszło wkrótce po tym, gdy syryjski premier zbiegł do Jordanii. Nadajniki nie zostały zniszczone, jednak atak na reżimowe media ma wymiar symboliczny, bo to media są kluczowymi narzędziami propagandowymi syryjskich władz. Pracownicy telewizji skrytykowali rebeliantów. “Myślę, że to co widać, jest mocniejsze niż słowa. To jest wolność i demokracja? To są reformy, których chcą rebelianci? Oto ich prawdziwa religia i metody działania”. Do ataku doszło w dwa dni po tym, gdy syryjska armia ogłosiła, że znów całkowicie kontroluje sytuację w stolicy i w dniu, w którym dotychczasowy premier Riyab Hidżab uciekł z kraju, choć oficjalne syryjskie źródła informują o tym, że został po prostu zdymisjonowany. Były minister rolnictwa funkcję premiera pełnił od majowych wyborów. Jednocześnie media informują, że zatrzymany został syryjski minister finansów, Mohamed Glilaty. 
