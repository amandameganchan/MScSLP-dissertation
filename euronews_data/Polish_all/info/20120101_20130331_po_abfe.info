# ORIG TITLE    Irlandia – za czy przeciw traktatowi fiskalnemu . 
# ORIG CONTENT  Irlandzcy wyborcy decydują, czy ich kraj ma zgodzić się na ograniczanie wydatków publicznych, według zasad zawartych w unijnym traktacie fiskalnym. Jeśli traktat zostanie przyjęty, kraje strefy euro będą zobowiązane do przestrzegania bardziej rygorystycznych zasad budżetowych. Spośród 25 państw, które zgodziły się na przystąpienie do paktu, Irlandia jest jedynym krajem, który musi zatwierdzić go w referendum. Premier Enda Kenny powiedział, że wynik referendum będzie mieć wpływ na międzynarodową pozycję Irlandi, a głosowanie na “nie” może poskutkować odcięciem kraju od pomocy finansowej po 2013 roku. Spośród większych irlandzkich partii, jedynie opozycyjna Sinn Fein wzywa do odrzucenia traktatu. Jej przewodniczący Gerry Adams uważa, że dotychczasowe zaciskanie pasa nie przyniosło żadnych pozytywnych skutków, a dalsze oszczędności mogą jedynie pogorszyć i tak słabą sytuację kraju. Według przedwyborczych sondażów, około 57 procent Irlandczyków zagłosuje za przyjęciem traktatu. Aby wszedł on w życie, musi go zatwierdzić co najmniej 12 spośród 17 państw strefy euro. W pozostałych krajach głosować będą poszczególne parlamenty. 
