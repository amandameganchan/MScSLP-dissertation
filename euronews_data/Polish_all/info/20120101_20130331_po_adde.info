# ORIG TITLE    Włosi zaczynają liczyć powodziowe straty . 
# ORIG CONTENT  Mieszkańcy Włoch szykują się do usuwania skutków powodzi. Po trzech dniach ulewnych deszczy wreszcie przestało padać. Jak dotąd w związku z powodzią, która dotknęła północne i centralne Włochy, potwierdzono śmierć czterech osób. Wśród regionów najmocniej dotkniętych przez żywioł jest Toskania. Z miejscowości Albinia ewakuowano około 800 osób. “Woda sięgnęła tutaj – to ponad półtora metra. Wszystko stało się w ciągu sześciu, siedmiu minut”, pokazuje swój dom jeden z mieszkańców. “Straciliśmy wszystko co mieliśmy. Musimy wyczyścić kilka rzeczy, które może uda nam się ocalić. Zobaczymy, co uda nam się zrobić”, rozpacza jedna z powodzianek. Wysoka fala dotarła również do Rzymu. Tyber wystąpił z brzegów na północ od stolicy zalewając przedmieścia, ale władze miasta zapewniają, że centrum włoskiej stolicy jest bezpieczne. 
