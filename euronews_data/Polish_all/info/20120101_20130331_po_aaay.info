# ORIG TITLE    Rosja: opozycja na ulicy . 
# ORIG CONTENT  Tysiące ludzi wyszły na ulice Moskwy i innych miast Rosji, by zaprotestować przeciwko zwycięstwu Władimira Putina w wyborach prezydenckich. Manifestanci oskarżali władze o oszustwo wyborcze. W stolicy kraju organizatorzy doliczyli się 50 000 uczestników demonstracji. Według policji było ich pięć razy mniej. Spór o liczbę demonstrantów jest dla opozycji bardzo ważny, bo przez masowy udział w demonstracjach chce ona wywierać ciągłą presję na rosyjskie władze. Rząd stara się z kolei pokazać, że protesty są coraz mniej popularne. Władze wyraziły zgodę na moskiewską demonstrację, ale – zdaniem komentatorów – duży rozmiar placu, na którym się ona odbyła, miał stworzyć wrażenie, jej uczestnicy byli nieliczni. Zagraniczni obserwatorzy wyborów prezydenckich stwierdzili, że ich organizacja faworyzowała kandydaturę Władimira Putina. Rosyjska Centralna Komisja Wyborcza oświadcza jednak, że nie było poważnych odstępstw od zasad demokratycznych wyborów. Władimir Putin, jeszcze premier, przygotowuje się do swojej trzeciej prezydenckiej kadencji, która rozpocznie się 7 maja. Opozycjonistów nie wzruszyły nawet łzy, jakie można było dojrzeć na twarzy zwycięzcy po ogłoszeniu wyniku wyborów. Zresztą Kreml natychmiast wyjaśnił wtedy: to nie było wzruszenie, ale… chłodny wiatr… . 
