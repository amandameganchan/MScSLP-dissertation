# ORIG TITLE    Dwie ofiary śmiertelne strzelaniny w Toronto . 
# ORIG CONTENT    Dwie osoby zginęły, a kilkanaście zostało rannych w wyniku strzelaniny podczas imprezy plenerowej w kanadyjskim Toronto. Podczas wspólnego grillowania w parku bawiło się około 200 osób, głównie młodych ludzi.   Wśród postrzelonych znajduje się małe dziecko. Ofiary śmiertelne to 12-latka i 20-letni mężczyzna.   Policja zatrzymała jednego podejrzanego, który także miał odnieść obrażenia, ale apeluje do świadków o pomoc w śledztwie.   “Jestem policjantem od 35 lat i nie pamiętam takiej strzelaniny. Ściągnęliśmy funkcjonariuszy z całego miasta, by pomogli nam w śledztwie. Włożymy w dochodzenie wszystkie dostępne środki, ponieważ to najpoważniejsze przestępstwo tego typu, jakie kiedykolwiek miało miejsce w Toronto” – mówi szef miejscowej policji Bill Blair.   Lżej ranni, głownie poturbowani przez uciekający tłum, zostali opatrzeni na miejscu.   Strzelanina miała miejsce około 11 wieczorem lokalnego czasu. Prawdopodobnie pomiędzy uczestnikami imprezy wywiązała się sprzeczka, w wyniku której sięgnęli oni po broń palną. 
