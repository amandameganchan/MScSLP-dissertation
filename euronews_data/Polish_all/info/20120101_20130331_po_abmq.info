# ORIG TITLE    Zamach terrorystyczny na hotel w Afganistanie . 
# ORIG CONTENT    W czwartek w nocy zamachowcy wtargnęli do luksusowego hotelu na obrzeżach stolicy Afganistanu, Kabulu. Po dwunastogodzinnej akcji sił specjalnych zginęło 17 osób, w tym 12 cywilów. Wśród zabitych są także terroryści. Policja poinformowała o uwolnieniu z ich rąk 35 osób.   Świadkowie mówili, że przerażeni goście hotelowi uciekając przed strzelaniną skakali wprost do jeziora Karga, nad którym położony jest hotel Spozhmai.   Talibowie twierdzą, że w hotelu odbywają się “dzikie imprezy” przed piątkowymi modłami. Miejsce jest szczególnie popularne wśród afgańskiej elity i cudzoziemców.   Dobrze zorganizowana akcja terrorystów stawia pod znakiem zapytania zdolność afgańskich sił rządowych do zapewnienia bezpieczeństwa w kraju. Do końca roku 2014 maja zostać stamtąd wycofane oddziały NATO.      Choć do ataku przyznali się talibowie przypuszcza się, że mogli za nim stać bojownicy z siatki Hakkaniego, którzy stanowią obecnie największe zagrożenie w Afganistanie. 
