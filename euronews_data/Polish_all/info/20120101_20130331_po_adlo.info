# ORIG TITLE    Zasypany Izrael . 
# ORIG CONTENT  Klęska żywiołowa w Izraelu. W nocy w Jerozolimie spadło nawet 15 centymetrów śniegu. Na tej szerokości geograficznej jest to zjawisko tak rzadko spotykane, że służby miejskie nie są do niego w żaden sposób przygotowane. W związku z opadami śniegu nie działa transport publiczny, zamknięte zostały szkoły. Władze wezwały mieszkańców by pozostali w domach i spędzili dzień z rodziną. Ci, którzy jednak wybrali się do pracy, utknęło w korkach. Główna droga łącząca Jerozolimę z Tel Awiwem została kompletnie zablokowana. Załamanie pogody dotknęło też mieszkańców Zachodniego Brzegu, gdzie opadom śniegu towarzyszyły deszcz i grad. W ich wyniku doszło do lokalnych powodzi i obsunięć ziemi, cztery osoby zginęły. Dziesiątki domów zostały zalane również w Strefie Gazy. W północnym regionie Izraela, wzdłuż granicy z Libanem, spadło nawet 30 centymetrów śniegu, co całkowicie sparaliżowało życie w Galilei. 
