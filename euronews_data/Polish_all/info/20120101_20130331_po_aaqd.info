# ORIG TITLE    Francja: ostatni dzień kampanii wyborczej . 
# ORIG CONTENT  Kandydaci na prezydenta Republiki Francuskiej mają już tylko kilka godzin, by przekonać wyborców. Oficjalny okres kampanii zakończy się dokładnie o północy z piątku na sobotę. Potem kandydatów i ich ekipy będzie obowiązywał całkowity zakaz wygłaszania oficjalnych wypowiedzi w mediach. Nie będzie można również organizować wieców wyborczych. Nie będzie można również publikować sondaży. Państwowa Komisja Wyborcza zapowiedziała, że będzie sprawdzać, czy media przestrzegają tego zakazu. Oto zatem jedna o ostatnich przed wyborami wypowiedzi przedstawiciela instytutu sondażowego IFOP: . “Liczy się przede wszystkim stosunek sił. Liczy się idea, że mamy jednak prawicę, której nie pozostało wiele rezerw głosów. Poza tym niekorzystne są dla niej wskazania co do przenoszenia głosów innych kandydatów prawicy na jej głównego kandydata. Dlatego sondaże przewidują w drugiej turze zdecydowane zwycięstwo Hollande’a, na poziomie około 54%” – powiedział Frédéric Dabi. Faworytami pierwszej tury wyborów prezydenckich są dotychczasowy szef państwa Nicolas Sarkozy i przedstawiciel lewicy François Hollande. Na dobre rezultaty, a tym samym na możliwość zaważenia na wynikach drugiej tury, liczyć mogą popierany przez Partię Komunistyczną Jean-Luc Mélenchon, przedstawicielka skrajnej prawicy Marine Le Pen oraz polityk centrum François Bayrou. 
