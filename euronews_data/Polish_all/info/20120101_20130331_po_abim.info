# ORIG TITLE    Afganistan: atak na francuskich żołnierzy . 
# ORIG CONTENT    Czterech francuskich żołnierzy zginęło w samobójczym ataku terrorystycznym w Afganistanie.   Pałac Elizejski potwierdził tę wiadomość dodając, że pięciu innych żołnierzy zostało rannych, w tym trzech poważnie.   Do ataku, który miał miejsce w położonej na wschodzie kraju prowincji Kapisa, przyznali się Talibowie. Większość służących tam żołnierzy należy do francuskiego kontyngentu pod egidą NATO.    Świadkowie zdarzenia twierdzą, że do żołnierzy, którzy patrolowali miejscowy targ podeszła ubrana w burkę kobieta, która następnie zdetonowała ukryty pod ubraniem ładunek wybuchowy.   Francja zamierza wycofać większość swoich oddziałów z Afganistanu do końca tego roku. Obecnie stacjonuje tam 3400 francuskich żołnierzy. 
