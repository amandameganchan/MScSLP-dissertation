# ORIG TITLE    Francja: zamachowiec z Tuluzy nie żyje . 
# ORIG CONTENT  Po trwającym ponad dobę oblężeniu, domniemany zabójca siedmiu osób w Tuluzie i Montauban, Mohamed Merah zginał po skoku z okna, poprzedzonym brutalną wymianą ognia z policjantami elitarnej jednostki szturmowej.      Decyzję o szturmie podjęto około godziny 10:30. Przez całą noc elitarna jednostka policji prowadziła wojnę psychologiczną z zamachowcem, doprowadzając do wybuchów w pod oknami oblężonej kamienicy. Nie odniosło to jednak oczekiwanych skutków. Mężczyzna, który kilka godzin wcześniej zapowiadał oddanie się w ręce policji, zmienił zdanie, chciał “zginąć z bronią w ręku”.    Policjanci wdarli się do mieszkania podejrzanego około godziny jedenastej, wrzucając do środka granaty. Za pomocą specjalnych kamer szukali Meraha, który nie dawał znaków życia. Dalsze szczegóły wydarzeń opowiada francuski minister spraw wewnętrznych Claude Guéant :   “Kiedy jedna z kamer została wprowadzona do łazienki, napastnik wyskoczył z niej i zaczął strzelać. Jeden z policjantów, przyzwyczajony do tego rodzaju akcji powiedział mi, że nigdy jeszcze nie był świadkiem szturmu przeprowadzonego z taką wściekłością i determinacją. Policjanci starali się oczywiście odpierać ataki, próbując się bronić. Ostatecznie Mohamed Merah wyskoczył przez okno z bronią w ręku. Został znaleziony martwy na ziemi”.   Prezydent Niclolas Sarkozy pogratulował służbom porządkowym, tłumacząc w jednym z wystąpień, że Francja poddana została ciężkiej próbie. “Jedność jest naszym priorytetem, powiedział, a nieugiętość środkiem obrony wartości republikańskich”. Agrandir le plan . 
