# ORIG TITLE    Benedykt XVI przybył do Libanu . 
# ORIG CONTENT  W piątek rozpoczęła się trzydniowa wizyta papieża Benedykta XVI w Libanie. Pielgrzymka odbywa się w bardzo trudnym okresie, w sąsiedniej Syrii trwa wojna domowa, a w krajach muzułmańskich dochodzi do zamieszek wywołanych przez antyislamski film. Dlatego papież chce właśnie w Libanie wygłosić orędzie pokoju dla całego Bliskiego Wschodu. Na lotnisku w Bejrucie głowę Kościoła katolickiego powitał z nadzieją prezydent Libanu Michel Suleiman. Byli obecni też przedstawiciele Hezbollahu, którzy papieża przywitali transparentem “Witamy papieża w ojczyźnie współistnienia”. W czasie konferencji prasowej zorganizowanej na pokładzie papieskiego samolotu, Benedykt XVI skrytykował religijne fundamentalizmy. Powiedział, że Bóg chce budowy pokoju na świecie i taki cel powinien przyświecać też religii. Dodał, że zamiast dostarczać do Syrii broń, trzeba nieść tam ideę pokoju. 
