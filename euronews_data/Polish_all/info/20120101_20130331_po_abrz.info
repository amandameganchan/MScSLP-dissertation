# ORIG TITLE    Jaser Arafat będzie ekshumowany . 
# ORIG CONTENT  Władze palestyńskie zgodziły się na ekshumację ciała byłego lidera OWP Jasera Arafata, by zbadać, czy polityk nie został otruty radioaktywną substancją. Arafat zmarł w wieku 75 lat po tajemniczej chorobie w roku 2004. Telewizja Al Dżazira pokazała film dokumentalny, z którego wynika, że Arafat mógł zostać otruty śmiercionośnym polonem-210, którego ślady znaleziono na jego ubraniu i rzeczach osobistych.   Francois Bochud z Instytutu Radiofizyki w Lozannie był w zespole badającym rzeczy zmarłego polityka.   “Wyniki badań nie pozwalają jednoznacznie stwierdzić, że nastąpiło zatrucie polonem, ale warto pójść dalej i sprawdzić te przypuszczenia. W takim wypadku należałoby przebadać ciało Jasera Arafata, ponieważ obecnie nie dysponujemy żadnymi innymi próbkami” – tłumaczy Bochud.   Wielu polityków arabskich podejrzewało Izrael o otrucie Arafata, czemu Tel Awiw gwałtownie zaprzeczał. Ciało lidera Palestyńczyków będzie ekshumowane z grobu w Ramallah na Zachodnim Brzegu Jordanu. 
