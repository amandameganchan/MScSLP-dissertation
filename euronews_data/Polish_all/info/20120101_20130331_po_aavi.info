# ORIG TITLE    Chen Guangcheng – chińsko-amerykański kłopot . 
# ORIG CONTENT  Nie wiadomo jeszcze, jaka będzie przyszłość Chena Guangchenga. Chiński dysydent twierdzi, że jego rodzina była maltretowana przez władze, gdy on sam schronił się w ambasadzie USA. Ten niewidomy adwokat przebywa obecnie w szpitalu, gdzie trafił z powodu ran odniesionych podczas ucieczki z aresztu domowego. Wcześniej Chen Guangcheng mówił, że chce pozostać w Chinach. Teraz jednak zmienił zdanie i prosi władze amerykańskie o pomoc przy wyjeździe z kraju. Rząd Chin krytykuje postępowanie Waszyngtonu w sprawie dysydenta: . “Ambasada Stanów Zjednoczonych przyjęła Chena Guangchenga w sposób nielegalny i Chiny wyrażają swoje głębokie niezadowolenie z tego faktu. Była to ingerencja Stanów Zjednoczonych w wewnętrzne sprawy Chin” – powiedział rzecznik chińskiego MSZ Liu Weimin. Pekin jest niezadowolony, a Waszyngton – wielce zakłopotany, bo właśnie w tej chwili sekretarz stanu Hillary Clinton składa wizytę w Chinach i prowadzi tam doroczne negocjacje poświęcone wymianie gospodarczej. Szefowa amerykańskiej dyplomacji powiedziała: . «W ramach naszego dialogu, Stany Zjednoczone mówią o ważności praw człowieka i podstawowych wolności, bo uważamy, że wszystkie rządy powinny odpowiedzieć na aspiracje swoich obywateli odnośnie godności i praworządności. Żaden naród nie powinien nie może i nie powinien występować przeciwko tym prawom.” . Chen Guangcheng marzy o tym, by opuścić Chiny na pokładzie samolotu Hillary Clinton. Organizacje obrony praw człowieka domagają się informacji o niejawnych szczegółach trwających obecnie chińsko-amerykańskich negocjacji w sprawie przyszłości dysydenta. 
