# ORIG TITLE    Rozdano nagrody Emmy 2012 . 
# ORIG CONTENT  Podczas tegorocznej edycji “telewizyjnych Oskarów” triumfował “Homeland”, który otrzymał aż 4 statuetki, w tym nagrodę za najlepszy serial dramatyczny. Jury doceniło również dwójkę głównych aktorów serialu: Claire Danes oraz Damiana Lewisa.     Główny laureat zdetronizował słynny serial “Mad Man”, do tej pory hołubiony przez jury decydujące o przyznawaniu Emmy. To z pewnością największe zaskoczenie tegorocznej edycji “telewizyjnych Oskarów”.   Serial “Homeland” opowiada o rozgrywce miedzy agentką CIA a bohaterem wojennym podejrzewanym o współpracę z talibami. Współczesna tematyka scenariusza serialu zdobyła sympatię krytyków.   .  Wśród nagrodzonych w tegorocznym wydaniu Emmy znalazła się aktorka Julianne Moore. Uhonorowano ją statuetką dla najlepszej aktorki za rolę republikanki Sary Palin w filmie telewizyjnym “Game Change”:   “To nie tyle historia Sary Palin, ile opowieść o naszym systemie politycznym. Myślę, ze bardzo interesującym jest, w roku wyborów, przyjrzenie się w jaki sposób wybieramy naszych liderów. To właśnie wymagało ode mnie najwięcej wysiłku w tym filmie”.     “Modern family”, znany polskim telewidzom pod tytułem “Współczesna rodzina”, został nagrodzony jako najlepszy serial komediowy, ale także za reżyserię. To już trzecia nagroda Emmy dla serialu o trzech rodzinach.     Warto podkreślić również 10. nagrodę Emmy w karierze komika Jona Stewarta, którego satyryczny  “The Daily Show”  triumfował w kategorii programów rozrywkowych.                 .   .   .   .             . 
