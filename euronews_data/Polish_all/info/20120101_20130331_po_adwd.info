# ORIG TITLE    Dyrektor Teatru Bolszoj oblany kwasem: domniemany zleceniodawca przed sądem . 
# ORIG CONTENT  Paweł Dmitriczenko, tancerz Teatru Bolszoj, był w czwartek rano przesłuchiwany przed moskiewskim sądem. Mężczyzna jest domniemanym zleceniodawcą napaści na dyrektora artystycznego tego teatru. Siergiej Filin został podczas tego ataku oblany kwasem siarkowym. Dmitriczenko wyjaśnił, że nie chciał, by przeciwko Filinowi została użyta substancja żrąca. Miał on być “tylko” pobity. Teraz zleceniodawcy grozi kara do 12 lat więzienia. Wykonawca zlecenia, Jurij Zarutskij, przyznał się wcześniej do winy podczas przesłuchania przez policję. Zatrzymany został również trzeci wspólnik, Andriej Lipatow, który pełnił podczas napadu funkcję kierowcy. Siergiej Filin został oblany kwasem siarkowym 17 stycznia przed swoim domem w Moskwie. Doznał oparzeń trzeciego stopnia na twarzy. Jest obecnie leczony w Niemczech. Lekarze mają nadzieję, że były tancerz nie straci wzroku. Śledczy uważają, że najbardziej prawdopodobną przyczyną tego makabrycznego napadu była rywalizacja wewnątrz trupy baletowej Teatru Bolszoj. 
