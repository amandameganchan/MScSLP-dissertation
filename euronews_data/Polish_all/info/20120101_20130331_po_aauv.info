# ORIG TITLE    Cameron tłumaczy się ze związków z imperium Murdocha . 
# ORIG CONTENT  Brytyjski premier David Cameron, który jest oskarżany przez opozycję, że wraz z ministrem kultury Jeremym Huntem wspierali medialne imperium Murdochów, musiał tłumaczyć się przed parlamentem ze związków jego rządu z mediami. Premier zapewnił, że jeśli zarzuty, że minister Hunt działał na rzecz przejęcia przez Murdocha komercyjnej telewizji BSkyB okażą się prawdą, podejmie odpowiednie kroki. “Nie zamierzam czekać na zakończenie śledztwa przez komisję Levesona”, zapewnił Cameron. “Jeśli nowe dowody wypływające z prowadzonego dochodzenia pokażą, że złamano kodeks ministerialny, nie zawaham się przed żadnymi działaniami”. Zeznający w tym tygodniu przed komisją syn Ruperta Murdochoa ujawnił maile, z których wynika, że minister sprzyjał przejęciu BSkyB. Hunt przejął sprawę telewizji po tym, gdy ministrowi biznesu zarzucono, że jest uprzedzony do Murdocha. Wkrótce minister, który miał być bezstronny, uznał, że plany News International nie stanowią zagrożenia dla wolności mediów i zgodził się na przejęcie telewizji. 
