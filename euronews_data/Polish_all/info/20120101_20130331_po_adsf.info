# ORIG TITLE    Włosi wrócą do Berlusconiego? . 
# ORIG CONTENT  Czy Silvio Berlusconi po raz kolejny zostanie premierem Włoch? Na trzy tygodnie przed wyborami wcale nie jest to wykluczone. Magnat medialny wciąż wie co zrobić, żeby zyskać zaufanie wyborców. Na każdym spotkaniu Berlusconi rozgrzewa swoich sympatyków, tak jak na tej konwencji w Rzymie. “Musimy robić wszystko, by zmienić europejską samobójczą politykę oszczędnościową, by stworzyć Unię Europejska bardziej zjednoczoną, żeby utrzymać pokój i dobrobyt dla wszystkich. Europa powinna na powrót stać się projektem o jakim śnili jej założyciele”. Pomysł Berlusconiego, by zlikwidować podatek od nieruchomości w przypadku pierwszego posiadanego domu został skrytykowany przez lewicę. Prowadząca w sondażach, choć tracąca przewagę Partia Demokratyczna uznała to za niebezpieczną propagandę. “Nie będziemy naśladować populistycznych propozycji, bo to obraźliwe dla Włoch”, powiedział przewodniczący PD, Pier Luigi Bersani. “Kochamy Włochy i nie pozwolimy na takie obelgi i żarty przeciw nim. Włosi zasługują na szacunek, bo są inteligentnymi ludźmi”. Obecny premier, Mario Monti również ubiega się o fotel premiera, ale według wyborców jest zbyt blisko związany z Brukselą, przez co może ponieść wyborczą porażkę. 
