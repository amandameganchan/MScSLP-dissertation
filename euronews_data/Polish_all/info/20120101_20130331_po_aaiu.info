# ORIG TITLE    Portugalczycy na ulicach w obronie swoich wsi . 
# ORIG CONTENT  Kilka tysięcy osób w strojach ludowych protestowało w Lizbonie przeciwko reformie administracji, której jednym z głównych elementów ma być połączenie małych gmin w większe całości. Zmiany te mają objąć od 1000 do 1500 wsi. Tego uproszczenia administracyjnej mapy Portugalii domagają się wierzyciele Lizbony w zamian za przyznaną w maju ubiegłego roku pożyczkę w wysokości 78 miliardów euro. “Rząd Passosa Coelho ponosi dziś klęskę, a kraj świętuje swoje zwycięstwo na Alei Wolności” – powiedział uczestniczący w demonstracji przywódca Bloku Lewicy Francisco Louçã. – “Ci ludzie chcą demokracji i chcą być odpowiedzialni za swoje terytoria, z pomocą samorządowców, którzy zajmują się problemami wyborców i wypełniają swoje obowiązki, patrząc ludziom prosto w oczy.” . Tego samego dnia odbyła się w Lizbonie inna, mniej malownicza demonstracja. Młodzi Portugalczycy protestowali przeciwko katastrofalnemu wpływowi kryzysu na zatrudnienie. 35% młodych ludzi w Portugalii nie ma pracy. 
