# ORIG TITLE    Madryt czeka na uczestników “czarnego marszu” . 
# ORIG CONTENT  “Czarny marsz” dotarł do Madrytu. Setki górników przybyłych pieszo z północy Hiszpanii weszły we wtorek do stolicy kraju. Na przedmieściach spotkały się kolumny z różnych górniczych miast. Niektórzy przebyli pieszo nawet kilkaset kilometrów. Wszyscy mają uczestniczyć we wtorek wieczorem w nocnym pochodzie protestacyjnym. Hiszpańscy górnicy, strajkujący już od dwóch miesięcy, protestują przeciwko obniżaniu funduszy na pomoc dla górnictwa. Dwaj górnicy mówili nam o swojej sytuacji: “Próbujemy bronić naszych miejsc pracy, bo w kopalniach dzieje się coraz gorzej. Szesnaście do siedemnastu tysięcy ludzi straciło już pracę, nie mamy dokąd pójść”. “Wszystko idzie źle. W ciągu sześciu miesięcy sprawowania rządów oni zrujnowali służbę zdrowia, rujnują oświatę i wszystkie inne sektory. Ale oczywiście ratują banki”. W środę górnicy będą protestować przed siedzibą Ministerstwa Przemysłu. W demonstracji ma wziąć udział 25 tysięcy osób. Większość z nich przyjedzie na miejsce specjalnie na ten cel wynajętymi autokarami. W tym roku rząd hiszpański zamierza obniżyć subwencje dla sektora kopalnianego o 63 procent. Według związków zawodowych decyzja ta może spowodować zniknięcie 30 tysięcy miejsc pracy. 
