# ORIG TITLE    Pożary na Wyspach Kanaryjskich: ewakuacja na wyspie Gomera . 
# ORIG CONTENT  Ostatniej nocy władze ewakuowały ponad 3000 osób mieszkających lub przebywających na wyspie Gomera. Pożar wybuchł na tej wyspie, należącej do archipelagu Wysp Kanaryjskich, już przed 9 dniami. Płomienie zniszczyły jak dotąd 800 hektarów lasów w parku narodowym Garajonay. Miejsce to jest wpisane na listę światowego dziedzictwa UNESCO. Rozkaz ewakuacji objął przede wszystkim okolice miejscowości Valle Gran Rey. Burmistrz miasta San Sebastian de la Gomera wyjaśnia: . “Około północy powiedziano nam, że musimy znaleźć miejsce dla ewakuowanych. Zrobiliśmy, co było możliwe, i to możliwie jak najszybciej, by znaleźć miejsce dla prawie 800 osób”. Jeden z ewakuowanych powiedział nam z kolei: . “Nie spodziewaliśmy się tak nagłej ewakuacji. To nie jest łatwe pójść tak szybko do portu, i to z dziećmi”. Walka z pożarami trwa w różnych regionach Hiszpanii. Do powstrzymania rozprzestrzeniania się płomieni są wykorzystywane samoloty i śmigłowce. W poniedziałek rano zmarł strażak, który uległ był obrażeniom w akcji gaszenia pożarów. Inny strażak zginął w niedzielę niedaleko Alicante. 
