# ORIG TITLE    Zamachowiec z Tuluzy będzie pochowany we Francji  . 
# ORIG CONTENT  Władze Algierii nie zgodziły się na pochowanie na swoim terytorium terrorysty Mohameda Meraha. W związku z tym zamachowiec spocznie w pobliżu Tuluzy. Ta sytuacja z kolei może doprowadzić do tego, że jego grób stanie się miejscem pielgrzymek islamskich radykałów we Francji.   Merah był Francuzem pochodzenia algierskiego. Jego ojciec chciał, by został pochowany w Algierii. Zapowiedział także, że pozwie państwo francuskie za zabicie syna. Jego zdaniem, po wielogodzinnym oblężeniu domu Meraha można go było aresztować.     Merah przyznał się do zastrzelenia trzech francuskich żołnierzy, rabina oraz trojga żydowskich dzieci.   By nie dopuścić do tego, żeby miejsce pochówku zamachowca stało się miejscem kultu albo zostało zdewastowane, jego grób ma pozostać anonimowy.   . 
