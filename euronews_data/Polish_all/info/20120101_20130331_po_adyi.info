# ORIG TITLE    Nie będzie częściowego zakazu broni palnej w USA . 
# ORIG CONTENT  Broń wojenna będzie w dalszym ciągu w wolnej sprzedaży w Stanach Zjednoczonych. Ustawa, która miała zakazać jej sprzedaży, nie zostanie przyjęta, głównie z powodu braku poparcia ze strony polityków. Członkowie Kongresu z Partii Republikańskiej, ale również część demokratów, nie chcą głosować za ustawą, którą uważają za niepopularną. Trzeba pamiętać, że ponad jedna trzecia amerykańskich rodzin posiada broń palną. Mówi Harry Reid, szef demokratycznej większości w Senacie: . “Obecnie ta poprawka może uzyskać, przy najbardziej optymistycznych oszacowaniach, mniej niż 40 głosów. Daleko jej do koniecznych 60 głosów. Trzeba zatem najpierw przekonać niezdecydowanych odnośnie innych artykułów projektu ustawy.” . W grudniu w szkole w Newtown Adam Lanza zastrzelił z broni automatycznej 26 osób, w tym 20 dzieci. Zaraz potem Barack Obama zaproponował zmiany w prawie prowadzące do zakazu tego typu broni. Po czterech miesiącach fala oburzenia i emocji opadła. Walka o zakaz broni wojennej znalazła się, przynajmniej na razie, w sytuacji patowej. 
