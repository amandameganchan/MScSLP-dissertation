# ORIG TITLE    Otwarcie targów elektronicznych CeBIT – Polska honorowym gościem . 
# ORIG CONTENT  Angela Merkel i Donald Tusk dokonali wspólnie otwarcia targów elektroniki i oprogramowania CeBIT w Hanowerze. Obecność polskiego gościa wiąże się z faktem, że Polska jest w tym roku tak zwanym strategicznym partnerem czyli honorowym gościem targów. Dieter Kempf, prezes niemieckiego stowarzyszenia technologii informacji i telekomunikacji BITKOM powiedział przy tej okazji, że “Polska jest od lat jednym z najważniejszych partnerów handlowych Niemiec i krajem ekonomicznych innowacji o szybkim wzroście gospodarczym. Nasz sąsiad stanowi atrakcyjny, dynamiczny rynek dla przedsiębiorstw specjalizujących się w nowoczesnych technologiach.” . Podczas otwarcia targów premier Tusk przypomniał, że owe nowoczesne technologie powinny być przyjazne dla ludzi i służyć ich wolności. Troska o to powinna być, jak zaznaczył, obowiązkiem polityków. Swoje oferty prezentują na targach w Hanowerze 164 polskie przedsiębiorstwa. 
