# ORIG TITLE    Konklawe: czy nadszedł czas na papieża spoza Europy? . 
# ORIG CONTENT  Wciąż nie jest znana data rozpoczęcia konklawe. Jeszcze około 10 kardynałów nie dotarło do Watykanu, a ta decyzja może być podjęta tylko w obecności wszystkich członków kolegium kardynalskiego. Ale już teraz kardynałowie mogą dyskutować o profilu następcy Benedykta XVI. Kardynał Marc Ouellet z kanadyjskiego Quebecu uważa, że nie można wykluczyć wyboru papieża spoza Europy. Mówił o tym w wywiadzie dla CBC News: . “Od stuleci kładzie się akcent na Europę. Dziś nie byłoby taką niespodzianką, gdyby następny papież pochodził z Azji, Afryki lub Ameryki”. Według nieoficjalnych źródeł szansa na wybór papieża Włocha jest raczej niewielka. Podczas pierwszych spotkań w Watykanie włoscy kardynałowie mieli być krytykowani za ich zbyt duży wpływ na funkcjonowanie Kościoła, a także za tak zwaną aferę Vatileaks. 
