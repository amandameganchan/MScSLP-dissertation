# ORIG TITLE    Strzały w stolicy Libanu . 
# ORIG CONTENT  Mieszkańców Bejrutu, stolicy Libanu, obudziły dziś odgłosy strzelaniny. Oddziały militarne śledzące sprawców nocnych starć, otoczyły jeden z budynków, a następnie do niego wkroczyły. W walce zginęło dwóch mężczyzn, dwóch innych zostało aresztowanych. Działania sił bezpieczeństwa były pokłosiem nocnego ataku na żołnierzy. W wyniku wymiany ognia rannych zostało czterech żołnierzy. Napastnicy zrabowali też sporą ilość broni i amunicji. W Libanie ponad 20 lat temu zakończyła się tragiczna wojna domowa, w trakcie której kraj był między innymi okupowany przez wojska syryjskie i izraelskie. Od końca wojny w kraju panował względny spokój, zakłócany jedynie przez rosnący konflikt między szyitami i sunnitami. We wtorek szyici zablokowali drogi w proteście przeciwko uprowadzeniu do Syrii kilkunastu libańskich działaczy. O porwanie oskarżyli sunnickich rebeliantów. 
