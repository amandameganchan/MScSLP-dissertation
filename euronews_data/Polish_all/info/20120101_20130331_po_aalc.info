# ORIG TITLE    Krwawa Wielkanoc w Nigerii  . 
# ORIG CONTENT  Co najmniej 20 osób zginęło w mieście Kaduna w północnej Nigerii w wyniku samobójczego ataku bombowego. Zamachowiec starał się wedrzeć do kościoła pełnego wiernych, ale został powstrzymany.   Prawdopodobnie za zamachem stoi islamistyczne ugrupowanie Boko Haram. To właśnie ono odpowiada za zamach podczas Świąt Bożego Narodzenia w ubiegłym roku. Zginęły wtedy dziesiątki osób.    W styczniu połączone siły różnych radykalnych ugrupowań islamistycznych doprowadziły do najkrwawszego dotchczas zamachu w drugim największym mieście Nigerii Kano. Zginęło blisko 190 osób.   Terroryści z Boko Haram stawiają sobie za cel wprowadzenie szariatu na terenie całej Nigerii. Żądają także uwolnienia z więzień członków swojej organizacji.   Do Kano zostały wysłane dodatkowe siły bezpieczeństwa by zapobiec ponownemu atakowi na ludność cywilną.   . 
