# ORIG TITLE    Jean-Marc Ayrault premierem Francji . 
# ORIG CONTENT  Kilka godzin po inauguracji prezydentury François Hollande’a Pałac Elizejski poinformował o nominacji premiera. Będzie nim Jean-Marc Ayrault, dotychczasowy przewodniczący grupy socjalistycznej w Zgromadzeniu Narodowym. Był on uważany za faworyta w rywalizacji o tytuł szefa rządu. Jego nominacja była już od dłuższego czasu przedmiotem pogłosek, zwłaszcza od chwili, gdy we wtorek rano jeden z bliskich nowego prezydenta ujawnił tę wiadomość w wywiadzie radiowym.   Oprócz swojej funkcji w Zgromadzeniu Narodowym Jean-Marc Ayrault jest również od ponad 20 lat merem miasta Nantes na wybrzeżu atlantyckim.   Informacja o nominacji nowego premiera została podana w chwili, gdy prezydent Hollande był już w drodze na lotnisko, skąd ma odlecieć do Berlina na spotkanie z Angelą Merkel. Będzie to okazja do pierwszej dyskusji, a być może nawet pierwszego starcia obojga przywódców w kwestii metod walki z kryzysem strefy euro. 
