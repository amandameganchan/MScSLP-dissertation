# ORIG TITLE    Zimowe perturbacje w Europie . 
# ORIG CONTENT  Niskie temperatury i obfite opady śniegu unieruchomiły część Europy utrudniając komunikację. We Frankfurcie odwołano 27% lotów w wyniku śnieżycy, którą poprzedził opad marznącego deszczu. Jak powiedział operator lotniska, oblodzenie samolotów było dużo grubsze niż zazwyczaj i służby nie nadążały z jego usuwaniem. W Paryżu na lotnisku Orly liczbę startów i lądowań ograniczono o 40%. Podobne problemy miało lotnisko Charles-de-Gaulle. Ograniczenia dotyczyły głównie lotów lokalnych. Problemy miało też lotnisko Heathrow w Londynie, gdzie odwołano 130 lotów. Ze względu na bardzo ograniczoną widoczność przerwy między startującymi i lądującymi samolotami musiały być większe niż zwykle. Na lotniskach w pobliżu angielskiej stolicy, w Gatwick i Stansted, loty odbywały się normalnie, czasem jedynie z niewielkimi opóźnieniami. 
