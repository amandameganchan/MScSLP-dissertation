# ORIG TITLE    Rosja traci cierpliwość do Syrii . 
# ORIG CONTENT  Rosja gotowa jest poprzeć misję Kofiego Annana w Syrii i plan pokojowy zaproponowany władzom tego kraju. Poprzednie dwie tury rozmów zakończyły się fiaskiem.    Annan, specjalny wysłannik ONZ i Ligi Arabskiej spotkał się z szefem tej ostatniej- Nabilem el Arabim, by omówić możliwości pokojowego zakończenia konfliktu w Syrii. Plan pokojowy zakłada sześć punktów, między innymi zawieszenie broni, prowadzanie politycznego dialogu i dopuszczenie transportów z pomocą humanitarną.     W Syrii nadal dochodzi do rozlewu krwi a z wielu miast pozostały zgliszcza. Tymczasem amerykańska organizacja Human Rights Watch bije na alarm i oskarża także członków opozycji o stosowanie przemocy i tortur wobec zwolenników reżimu.     Zdaniem obserwatorów, zmiana stanowiska Rosji świadczy o tym, że Moskwa traci cierpliwość do władz Syrii, co może skutkować zmianą jej polityki.   To przez weto Moskwy i Pekinu nie udało się przyjąć projektu rezolucji Rady Bezpieczeństwa  ONZ w sprawie Syrii. Dokument wzywał prezydenta Baszara al- Assada do ustąpienia i dopuszczał możliwość zbrojnej interwencji państw trzecich. 
