# ORIG TITLE    Tłumy oklaskują Benedykta XVI w Bazylice Świętego Piotra . 
# ORIG CONTENT  Papież Benedykt XVI był wyraźnie wzruszony, gdy spotkał się z wiernymi na swojej ostatniej audiencji generalnej w Bazylice Świętego Piotra. “Dziękuję, powróćmy do modlitwy” – powiedział papież. Benedykt XVI podziękował katolikom za ich miłość i modlitwy. Podczas gdy poprzednicy niemieckiego papieża, Paweł VI i Jan Paweł II brali pod uwagę możliwość dymisji, ale pozostawiali ostateczną decyzję w rękach Kolegium Kardynałów, Joseph Ratzinger sam podjął decyzję o odejściu. Pochwalnie komentuje tę decyzję przed mikrofonem naszego wysłannika były rzecznik Watykanu Joaquín Navarro-Valls: “Z mojego punktu widzenia Benedykt XVI wykazał się zdumiewającą odwagą: podjął tę decyzję sam, nie przedkładając jej Kolegium Kardynałów. A co teraz się stanie? Ta sytuacja jest podobna do tej, która tworzy się po śmierci papieża, którą określamy oficjalnie jako Sede Vacante. W tym czasie wszystkie oficjalne funkcje w kurii rzymskiej są zawieszone”. Benedykt XVI pożegna się z wiernymi 27 lutego na Placu Świętego Piotra w Rzymie. Oficjalna abdykacja nastąpi nazajutrz, 28 lutego o godzinie 20:00. Konklawe, które ma wybrać jego następcę, dwieście sześćdziesiątego szóstego papieża Kościoła Katolickiego, rozpocznie się między 15 a 20 marca. 
