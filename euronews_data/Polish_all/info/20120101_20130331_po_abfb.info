# ORIG TITLE    Jan Karski uhonorowany Medalem Wolności . 
# ORIG CONTENT  Prezydent Barack Obama przyznał najwyższe cywilne odznaczenia w Stanach Zjednoczonych, czyli Medale Wolności. Pośmiertnie uhonorowany został Jan Karski, człowiek, który jako pierwszy przekazał aliantom w trakcie drugiej wojny światowej informacje o zagładzie Żydów w niemieckich obozach koncentracyjnych. W jego imieniu Medal odebrał były minister spraw zagranicznych RP Adam Daniel Rotfeld. Wśród wyróżnionych w tym roku trzynastu wybitnych postaci świata polityki i kultury znaleźli się także piosenkarz Bob Dylan i była sekretarz stanu USA Madeleine Albright. Podczas ceremonii wręczania Medali Wolności prezydent Barack Obama zaliczył poważna wpadkę.   Mówiąc o Janie Karskim użył określenia “polskie obozy śmierci”, co spotkało się z gwałtowną reakcją opinii publicznej w Polsce i na świecie. Czołowi polscy politycy domagają się od Białego Domu przeprosin.   Adam Rotfeld powiedział, że dostał zapewnienie, iż takie przeprosiny zostaną wystosowane. 
