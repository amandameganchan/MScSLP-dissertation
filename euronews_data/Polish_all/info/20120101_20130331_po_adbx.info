# ORIG TITLE    Grecy są zdesperowani – nie chcą kolejnych cięć . 
# ORIG CONTENT  W Grecji trwa 48 godzinny strajk generalny. Nie działają urzędy, banki, szkoły, nie kursuje komunikacja miejska ani promy.  Szpitale przyjmują pacjentów tylko w nagłych wypadkach, protestują też pracownicy elektrowni.   Do ogólnokrajowego strajku wezwały Greków największe związki zawodowe. Chcą w ten sposób pokazać, że obywatele nie godzą się na kolejne  “barbarzyńskie”, ich zdaniem, cięcia wydatków. Nastroje społeczne gwałtownie się pogaraszają.    “Chcemy wymusić by nasi politycy, przedstawiciele w parlamencie , odrzucili plany kolejnych cięć. Jeśli jednak zagłosują za, to nie będziemy się obawiać i mówimy wprost, sięgniemy po każde możliwe środki by pokazać nasz gniew. To będzie prawdziwa eksplozja” – ocenia Antonis Kaloskamis, protestujący ochroniarz.     W środę 7 listopada, rząd przedstawi w parlamencie kolejny plan cięć wydatków publicznych. Jeśli zostanie przyjęty Grecja otrzyma następną transzę międzynarodowej pomocy, w sumie ponad 31 mld euro. W razie fiaska, krajowi grozi chaos – ostrzegł premier Antonis Samaras. 
