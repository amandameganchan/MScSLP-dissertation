# ORIG TITLE    Przemysł w strefie euro coraz słabszy . 
# ORIG CONTENT  Indeks PMI określający koniunkturę w sektorze przemysłowym strefy euro spadł w lipcu do 44 punktów. Wskaźnik opracowywany przez Markit Economics słabnie nieprzerwanie od 11 miesięcy.   Główną przyczyną coraz niższego wskaźnika jest spadająca produkcja we Włoszech, Hiszpanii i Grecji, ale nastroje pogarszają się nawet w największych gospodarkach euro-landu – Niemczech i Francji.   Niedobre informacje płyną też z Wielkiej Brytanii, gdzie koniunktura obniżyła się aż o 3 punkty.   Tak złe dane gospodarcze z pewnością będą mocnym argumentem dla Europejskiego Banku Centralnego, by obniżyć po raz kolejny stopy procentowe. Prezydent banku Mario Draghi w ostatnim tygodniu zapowiadał, że EBC uczyni wszystko, by chronić euro. 
