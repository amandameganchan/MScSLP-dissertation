# ORIG TITLE    Greenpeace okupuje platformę Gazpromu . 
# ORIG CONTENT  Ekolodzy z Greenpeace wdarli się na platformę wiertniczą Prirazlomnaya, na rosyjskiej Arktyce, należącą do Gazpromu. Aktywiści przypłynęli wczesnym rankiem i zablokowali jej działanie. Mają zamiar okupować platformę przez kilka najbliższych dni, tak długo, jak starczy im zapasów jedzenia i wody. Ich zdaniem, wiercenia  w tym miejscu mogą doprowadzić do katastrofy ekologicznej.    Wyliczyli, że w najczarniejszym ze scenariuszy, gdyby doszło do wycieku ropy, skażonych zostałoby 14 000 mkw otwartych wód oraz 3000 km nabrzeża. Ekolodzy chcą by Gazprom wycofał się  z planów wydobycia ropy w tym regionie. Szczególnie, że wyszło na jaw, że firma nie ma aktualnego planu działania kryzysowego na wypadek wycieku. Akcja jest częścią kampanii Greenpeace przeciwko eksploatacji terenów Arktyki przez międzynarodowe koncerny paliwowe. 
