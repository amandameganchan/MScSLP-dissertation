# ORIG TITLE    Włochy w ślepej uliczce . 
# ORIG CONTENT  Gorzki smak zwycięstwa i zaskoczenie dla Pierluigiego Bersaniego. Jego lewicowa koalicja większość będzie miała tylko w Izbie Deputowanych. W Senacie nie będzie żadnej zdecydowanej większości, a Beppe Grillo i Silvio Berlusconi będą mogli bardzo utrudnić życie Bersaniemu. I tak oto rezultaty włoskich wyborów można streścić następująco: masowe głosowanie na kandydatów “spoza systemu”, Izba Deputowanych z większością lewicową, Senat bez większości, żadna partia nie będzie w stanie utworzyć rządu. W Izbie Deputowanych widzimy mocną większość lewicową. W Senacie na czele jest partia Silvio Berlusconiego. Wielki sukces odniósł były humorysta Beppe Grillo. Sukces ten zawdzięcza woli Włochów odrzucenia tradycyjnych sił politycznych. Partia Grillo staje się trzecią co do siły formacją polityczną we Włoszech. Rezultaty te komentuje dla nas James Walston, profesor nauk politycznych Uniwersytetu Amerykańskiego w Rzymie: . “To nie jest całkowita katastrofa, bo coś będzie musiało się zdarzyć. Oni, czyli prezydent Napolitano i zwycięzcy lub prawie zwycięzcy, będą musieli znaleźć jakieś porozumienie. Najbliższe miesiące będą trudne, aż zaistnieje swego rodzaju stabilizacja, jeśli taka stabilizacja będzie możliwa”. 
