# ORIG TITLE    Rumunia: prezydent Băsescu wraca na stanowisko . 
# ORIG CONTENT  Rumuński Trybunał Konstytucyjny uznał, że referendum w sprawie odwołania głowy państwa jest nieważne. Co prawda, za odwołaniem prezydenta głosowało 88% wyborców ale frekwencja była zbyt niska, wyniosła 47%.   Zgodnie ze znowelizowanymi przepisami, by wynik głosowania był ważny, do urn musiałoby pójść 50% uprawnionych. Prezydent zaznaczył, że teraz, bez względu na osobiste sympatie, polityków czeka ich wiele pracy.     “Pierwszą i najważniejszą rzeczą, jest teraz powrót do normalnego funkcjonowania państwa, w oparciu o demokratyczne reguły. Druga sprawa, to odbudowanie wiarygodności Rumunii na arenie międzynarodowej” – mówił Traian Băsescu.     To lewicowa, rządząca koalicja chciała usunąć prawicowego prezydenta. Zaskarżyła wynik referendum do Trybunału Konstytucyjnego, argumentując, że w ciągu ostatniego roku w Rumunii zmniejszyła się liczba osób uprawnionych do glosowania, czego nie uwzględnił ostatni spis wyborców. Sześciu na dziewięciu sędziów trybunału nie przyjęło tej argumentacji. Ostatecznie referendum uznano za nieważne.     “Możemy potwierdzić, wobec oficjalnego orzeczenia trybunału, że prezydent Rumunii pozostaje na stanowisku” – ogłosił tymczasowy prezydent, Crin Antonescu.     Teraz, zdaniem obserwatorów, jedynie nowy układ sił na scenie politycznej mógłby uzdrowić sytuację. Mandat głowy państwa wygasa w 2014 roku a najbliższe wybory parlamentarne odbędą się jesienią.   Rozwojowi wypadków w Rumunii bacznie przygląda się Bruksela. W lipcu, Komisja Europejska krytycznie oceniła działania rządu. W jednym ze swoich raportów stwierdziła mi.n., że jego działania podważają zasady demokratycznego państwa prawa i godzą w niezależność wymiaru sprawiedliwości. 
