# ORIG TITLE    Afganistan w szoku po masakrze cywilów . 
# ORIG CONTENT  Niespodziewanie w Afganistanie wylądowała Angela Merkel. Kanclerz przybyła w poniedziałek do Mazar-i-Szarif na północy kraju, gdzie stacjonują niemieckie wojska wchodzące w skład Międzynarodowych Sił Wsparcia Bezpieczeństwa.   Niemcy posiadają trzeci pod względem liczebności kontyngent w Afganistanie. W misji NATO służy tam 4900 żołnierzy.   Rzecznik międzynarodowych sił w Afganistanie, Carsten Jacobson, zapowiedział przeprowadzenie śledztwa w sprawie niedzielnej masakry, w której zginęło 16 cywilów. Przekazał także kondolencje rodzinom zamordowanych.   Wśród ofiar amerykańskiego żołnierza jest 9 dzieci i 3 kobiety. Mieszkańcy prowincji Kandahar, która jest bastionem talibów, są przekonani, że terroryści wykorzystają tę tragedię do swoich celów.   “To tragiczne zdarzenie. Trzeba przeprowadzić śledztwo, czy żołnierz był pijany. Jeśli działał celowo powinien zostać skazany na śmierć. Jest wiele niejasności i to może przynieść korzyść talibom.“    “Ludzie w Kandaharze są w szoku. Jestem smutny i jestem gotów przyłączyć się do talibów, by walczyć z obcokrajowcami“ - mówią Afgańczycy.   Masakra cywilów miała miejsce zaledwie kilka tygodni po spaleniu ksiąg Koranu w amerykańskiej bazie wojskowej. Te wydarzenia stawiają pod znakiem zapytania przyszłość współpracy na linii Waszyngton – Kabul po wycofaniu sił NATO w roku 2014. 
