# ORIG TITLE    Sandy: zniszczenia w Nowym Jorku i w stanie New Jersey . 
# ORIG CONTENT  Co najmniej czterdzieści ofiar śmiertelnych, poważne szkody, ponad 8 milionów rodzin i przedsiębiorstw wciąż pozbawionych energii elektrycznej i wody – takie są jak dotąd konsekwencje przejścia huraganu Sandy nad Wschodnim Wybrzeżem Stanów Zjednoczonych. Wyraźna ślady pozostawiła Sandy w Nowym Jorku. Dzielnica Breezy Point została dosłownie zdewastowana. Jeszcze w środę niektóre części Nowego Jorku, w tym lotnisko Laguardia, były wciąż pod wodą.   Bardzo ucierpiało również wybrzeże stanu New Jersey. Prąd będzie w całym stanie dopiero za kilka dni.   Przed udaniem się osobiście do miejsc objętych klęską żywiołową, Barack Obama zwrócił się do Amerykanów w przesłaniu telewizyjnym: . “Nie zawsze można przewidzieć, kiedy zdarzy się klęska żywiołowa. Ale jeśli każdy z nas wykona swój obowiązek, wtedy razem możemy sprostać zagrożeniom.”   Życie stopniowo wraca do normy w Nowym Jorku, ale komunikacja miejska nie działa jeszcze normalnie. Największym problemem jest sieć metra, bo niektóre jej tunele i stacje zostały zalane. Woda ustąpi dopiero po kilku dniach. A na razie mieszkańcy miasta mogą poruszać się autobusami, albo pieszo. 
