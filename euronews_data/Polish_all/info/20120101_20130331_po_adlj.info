# ORIG TITLE    Półtora wieku pod ziemią . 
# ORIG CONTENT  Mieszkańcy Londynu już od 150 lat jeżdżą metrem. Podziemna kolej w brytyjskiej stolicy nazywana jest The Tube i znana jest z nietypowej formy wagonów, wymuszonej przez kształt podziemnych tuneli. Budowa podziemnej kolei w połowie XIX wieku była wielkim wyzwaniem dla brytyjskich inżynierów z epoki wiktoriańskiej. Teraz jest on kopiowany na całym świecie. “XIX-wieczny Londyn był bardzo zatłoczony, na ulicach było pełno straganów, ulicznych sprzedawców i tym podobnych. Stąd powstał pomysł, by odblokować londyńskie ulice z pomocą kolei podziemnej”, tłumaczy historyk Christian Wolmar. Każdego dnia londyńskie metro przewozi ponad 3 miliony pasażerów, czyli tyle ile wszystkie jeżdżące po Wielkiej Brytanii pociągi. System liczy sobie 270 stacji i ponad 400 kilometrów torów. I wbrew nazwie “Underground”, niespełna połowa torów znajduje się pod ziemią. Pod względem długości torów metro w Londynie jest największe w Europie, a na świecie ustępuje jedynie kolejom w Seulu, Pekinie i Szanghaju. 
