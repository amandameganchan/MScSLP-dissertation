# ORIG TITLE    Bułgaria: wiadomo jak wyglądał zamachowiec-samobójca . 
# ORIG CONTENT  Śledczy z Bułgarii przejrzeli już nagarnie z monitoringu na lotnisku w Burgas. Według nich, autobus z turystami z Izraela wysadził niewyróżniający się niczym mężczyzna, ubrany w bawełnianą koszulkę, szorty i tenisówki. Posługiwał się podrobionym amerykańskim prawem jazdy.   Zamachowiec ładunek miał ukryć w luku bagażowym, potem wsiąść do autobusu i zdetonować bombę.    W ataku zginęło 5 izraelskich turystów i kierowca autobusu. Wielu odniosło obrażenia i trafiło do szpitala. Turyści przylecieli do Burgas na wakacje.   “Widziałam wybuch, ogień, wszystko, stłuczone szkło, rannych ludzi, z pourywanymi nogami, bez głów… To było straszne” – mówi jedna z poszkodowanych.   “To była bardzo duża eksplozja. Wszystko wyleciało w powietrze, nic nie czuliśmy. Nagle dotarło do mnie, że obie moje nogi są złamane. Wybuch musiał nastąpić w luku” – ocenia inna poszkodowana.     To kolejny raz, gdy na celowniku terrorystów znaleźli się turyści z Izraela. Zdaniem Tel Awiwu, atak przygotowali Iran i wspierany przez niego Hezbollah. Teheran stanowczo temu zaprzeczył, nazywając te zarzuty kuriozalnymi.   Władze Izraela są jednak pewne swego. W ostatnich latach udało im się udaremnić  podobne ataki w Kenii, Gruzji, Tajlandii czy Indiach. Zamach w Bułgarii odbył się w osiemnastą rocznicę ataku w Buenos Aires. Wtedy w eksplozji w Centrum zginęło 85 osób a ponad 200 zostało rannych.     “Znajdziemy tych, którzy zorganizowali tę akcję i tych, którzy ich przysłali by ją przeprowadzili. Iran i Hezbollah, będą z tego rozliczone. Udowodniliśmy już to w ostatnich latach. Mamy wiele sukcesów w tej dziedzinie, udało nam się zapobiec zamachom w Kenii czy na Cyprze. Tutaj, niestety, nie udało nam się zareagować wcześniej” – powiedział Ehud Barak, minister obrony Izraela.   Minister spraw zagranicznych Bułgarii nie jest już tak radykalny we wskazywaniu winnych i zaznacza, że trzeba poczekać na wyniki śledztwa. Policja cały czas próbuje zidentyfikować zamachowca-samobójcę.     . 
