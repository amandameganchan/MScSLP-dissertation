# ORIG TITLE    Colorado: pożary na niespotykaną dotąd skalę . 
# ORIG CONTENT  W ostatnich godzinach 32 000 osób trzeba było ewakuować w amerykańskim stanie Colorado. Przyczyną tego były wyjątkowo gwałtowne pożary. Wszystko zaczęło się w sobotę od pożaru lasu. Potężne wiatry i susza ułatwiły szybkie rozprzestrzenienie się płomieni. We wtorek pożar zbliżył się do miasta Colorado Springs i zmusiły licznych jego mieszkańców do ucieczki. “Płomienie są teraz naprawdę za blisko, ale nie rozumiem, dlaczego władze nie przyśpieszają naszej ewakuacji” – wyjaśnia nam młoda kobieta, która utknęła w drogowym korku. “Ten pożar ma niesłychane wręcz proporcje” – wyjaśnia nam Rich Brown, jeden z szefów miejscowych strażaków. “Szukamy metody, by go opanować. Trzeba zrozumieć, że obecnie setki ludzi, strażaków przybyłych z hrabstwa, z miasta, ze stanu i nawet przysłanych przez rząd federalny… że wszyscy ci ludzie robią co mogą, by powstrzymać płomienie”. Pożar zniszczył już ponad 2500 hektarów zarośli, a także liczne budynki. Tylko jedna rzecz cieszy władze: udało się uniknąć ofiar śmiertelnych. 
