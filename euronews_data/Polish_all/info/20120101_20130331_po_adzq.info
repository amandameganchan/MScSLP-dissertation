# ORIG TITLE    Największy cyberatak w historii internetu . 
# ORIG CONTENT  Jest to być może największy cyberatak w historii globalnej sieci web. Od kilku dni trwa walka między dwoma gigantami internetu. Ofiarą ataku jest Spamhaus – przedsiębiorstwo specjalizujące się w walce przeciwko firmom hostingowym, przez które przechodzi spam. Gdy Spamhaus wykrywa taką firmę, wpisuje ją na czarną listę a następnie przekazuje ją dostawcom dostępu do internetu. I właśnie jedna z tych “pokrzywdzonych” firm hostingowych – Cyberbunker – zdenerwowała się i przypuściła wielki atak na Spamhaus. Cyberbunker to holenderska serwerownia, którą Spamhaus właśnie wpisał na czarną listę. Eksperci mówią o bardzo agresywnej formie ataku. Atak został zorganizowany na ogromną skalę. Kilka tysięcy komputerów działa w sposób skoordynowany i atakuje w tym samym czasie Spamhaus. Atak mógł spowodować ogólne spowolnienie światowego internetu w ostatnich dniach. 
