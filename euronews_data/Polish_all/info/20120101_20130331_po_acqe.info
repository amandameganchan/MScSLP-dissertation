# ORIG TITLE    Wybory parlamentarne w Holandii: zwycięstwo partii proeuropejskich . 
# ORIG CONTENT  Premier Holandii Mark Rutte, przywódca liberalnej Partii Ludowej na rzecz Wolności i Demokracji, ogłosił się zwycięzcą środowych wyborów parlamentarnych. Jego formacja zdobyła 41 miejsc w liczącym 150 deputowanych parlamencie. Mark Rutte będzie zatem najprawdopodobniej sprawował w dalszym ciągu funkcję szefa rządu. Jego polityka jest w dużej mierze oparta na niemieckim modelu oszczędności budżetowych.   Rutte podziękował wyborcom i pogratulował tym, którzy pracowali w jego sztabie wyborczym. Jego partia – jak powiedział – “nigdy jeszcze nie była tak wielka jak dzisiaj”.   Partia Pracy Diederika Samsoma zdobyła 39 mandatów i zajęła drugie miejsce. Ta partia najprawdopodobniej poprze liberałów Marka Rutte i stworzy wraz z nimi rząd koalicyjny. “Holandia potrzebuje jak najszybciej stabilnego rządu – powiedział szef Partii Pracy. – Wejdziemy do niego, jeśli wyniki wyborów znajdą swoje wierne odbicie w programie nowego rządu”.   Holenderskie wybory było okazją do wzrostu poparcia dla partii proeuropejskich i do spadku popularności skrajnej prawicy. I tak populistyczna Partia Wolności Geerta Wildersa straciła około dziesięciu miejsc w parlamencie. W swojej kampanii Wilders występował przeciwko euro i programowi oszczędności, narzucanemu – jak twierdzi – przez Brukselę.   Natychmiast po wyborach rozpoczął się etap negocjacji w sprawie utworzenia koalicji. Nowy rząd powstanie prawdopodobnie dopiero za kilka tygodni. Mówi nasz specjalny wysłannik Olaf Bruns: “Przez dziesięć lat na holenderskiej scenie politycznej najbardziej widoczne były antyeuropejska prawica i eurosceptyczna lewica. A teraz, mimo kryzysu, można odnieść wrażenie, że Holendrzy stali się ponownie zwolennikami Europy”.  . 
