# ORIG TITLE    Egipski parlament wznowi swoją działalność we wtorek . 
# ORIG CONTENT  W Egipcie trwa cicha walka między wojskowymi a Bractwem Muzułmańskim. Izba niższa parlamentu ma się zebrać we wtorek. Taką informację podał w poniedziałek przewodniczący Zgromadzenia Ludu. Dzień wcześniej szef państwa, który wywodzi się z obozu Bractwa Muzułmańskiego, zarządził wznowienie działalności parlamentu. Został on wcześniej rozwiązany decyzją Najwyższego Trybunału Konstytucyjnego. O ocenę tej sytuacji zapytaliśmy dwóch mieszkańców Kairu: . “Parlament nie powinien wznawiać działalności, bo parlament jest nieuprawniony od początku i Bractwo Muzułmańskie doskonale to wie” – uważa Zaher Mohamed.” . “To jest dobra decyzja, bo rada wojskowa nie powinna sprawować władzy ustawodawczej” – powiedział nam z kolei Waleed Khalaf. Niedzielny gest prezydenta Mohameda Mursiego może wywołać gniew Najwyższej Rady Sił Zbrojnych, która rządzi Egiptem w przejściowym okresie po upadku Hosniego Mubaraka. Jak podaje oficjalna egipska agencja prasowa, Rada zebrała się, by przeanalizować konsekwencje decyzji szefa państwa. 
