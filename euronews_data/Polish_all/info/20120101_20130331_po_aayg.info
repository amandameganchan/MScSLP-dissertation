# ORIG TITLE    Ostatnia próba utworzenia koalicji w Grecji . 
# ORIG CONTENT  Dwie “ukarane” przez Greków partie polityczne, które od listopada prowadziły politykę zaciskania pasa, próbują stworzyć wspólną koalicję rządowa. Socjalista Evangelos Venizelos z partii Pasok oraz centroprawicowy przywódca Antonis Samaras spotkali się w piątek rano. Obaj wiedzą, że razem nie mają wystarczającej liczby miejsc w parlamencie do utworzenia większościowego rządu. Potrzebują zatem współpracy trzeciej partii. Zgodę na wejście do koalicji wyraziła w czwartek niewielka lewicowa formacja Dimar, opowiadająca się za utrzymaniem kraju w strefie euro. Jednak wielu Greków już nie liczy na wyjście z impasu. Oto opinie obywateli Grecji, których spotkaliśmy na ulicach Aten: . “To się musi zmienić. 70 % ludzi nie chce planu ratunkowego. Nie jestem pewny, czy uda się im doprowadzić do zmiany tego planu, ale jestem za to pewny, że ludzie nie mogą dłużej tolerować tej sytuacji”. “Przyznaję, że należę do tych, którzy głosowali na neonazistów. Nie jestem ich zwolennikiem, ale głosowałem na nich, by ukarać tych, przez których jesteśmy dziś w takiej sytuacji.” . “To naprawdę dziwne, gdy powiemy sobie, że nie wiemy, dokąd zmierzamy. Ta niepewność sprawia, że życie jest trudniejsze”. Jeśli najnowsze negocjacje nie powiodą się, trzeba będzie prawdopodobnie rozpisać nowe wybory. A w nich mogłaby zwyciężyć radykalna lewica, która nie zamierza przestrzegać podjętych wcześniej zobowiązań Grecji odnośnie walki z deficytem. 
