# ORIG TITLE    Dramat uchodźców z Demokratycznej Republiki Konga . 
# ORIG CONTENT    Międzynarodowe organizacje humanitarne biją na alarm z powodu dramatycznej sytuacji ludności w Demokratycznej Republice Konga. Około pół miliona osób musiało opuścić swoje domy w wyniku trwającego od trzech miesięcy konfliktu wewnętrznego. Zagraniczni obserwatorzy określają sytuację na wschodzie kraju jako “całkowity chaos”.    Rząd walczy z rebeliantami, którzy swój ruch nazywają M23. Wspierać mają ich sąsiednie Rwanda i Uganda.    “W obozach dla uchodźców brakuje wody, nie ma latryn, nie ma gdzie składować śmieci. Obozy są przepełnione i nikt nie zważa na podstawowe zasady higieny” – mówi doktor Christian Masudi z organizacji Lekarze Bez Granic.    Wybuchu epidemii cholery w obozach obawia się wysłanniczka ONZ Valerie Amos, która przybyła na regionalny szczyt do stolicy Ugandy Kampali. Obrady maja służyć znalezieniu pokojowego rozwiązania konfliktu w Demokratycznej Republice Konga. Szacuje się, że zagraniczna pomoc humanitarna dla Kongijczyków może kosztować ponad 600 milionów dolarów. 
