# ORIG TITLE    Wybory w Algierii: zwycięstwo partii popierającej prezydenta Buteflikę . 
# ORIG CONTENT  Znane są wyniki wyborów parlamentarnych w Algierii. Sojusz popierający prezydenta zachował większość absolutną w Zgromadzeniu Narodowym – Front Wyzwolenia Narodowego oraz Narodowe Zgromadzenie Demokratyczne będą miały w nowym parlamencie 291 spośród 462 miejsc. Bardzo zwiększyła się zwłaszcza liczba deputowanych Frontu Wyzwolenia Narodowego. Partia ta miała 136 deputowanych, teraz wprowadzi do Zgromadzenia 221 deputowanych. Warto jednak zaznaczyć, że ogólna liczba miejsc w Zgromadzeniu Narodowym wzrosła z 389 do 462. Trzecie miejsce zajął w wyborach Sojusz Zielonej Algierii, zrzeszający trzy partie islamistyczne. Łącznie będą one miały 47 deputowanych. Frekwencja wyborcza była niska i wyniosła nieco ponad 43 procent. Mocno wzrosła liczba kobiet w Zgromadzeniu Narodowym. Będą one teraz zajmowały w nim prawie jedną trzecią miejsc. 
