# ORIG TITLE    Egipt czeka na wynik wyborów prezydenckich . 
# ORIG CONTENT  Kairski plac Tahrir znów zapełni się protestującymi ludźmi. Egipcjanie będą domagać się, by armia natychmiast przekazała władzę nowemu prezydentowi. Wielu ludzi denerwuje się też, że unieważniono wybory parlamentarne i odebrano prezydentowi część uprawnień. “Kto wybrał parlament? Czy nie ludzie? Czy może rada wojskowa? Oni wciąż stosują pozycję siły i nie chcą wrócić do swoich koszar”, denerwuje się jeden z protestujących. Inny Egipcjanin stawia sprawę jasno. “Mohammed Morsy, jeśli Allah pozwoli, będzie mieć swoje uprawnienia i nie zgodzimy się na ich odebranie, choćby nie wiem co!” . Bractwo Muzułmańskie ogłosiło zwycięstwo swojego kandydata w drugiej turze wyborów, choć oficjalne wyniki powinny być znane dopiero w czwartek. Wygranej Morsyego nie uznał drugi kandydat Ahmed Szafik, ostatni premier z ery Hosniego Mubaraka. Jego zdaniem to jemu wyborcy powierzyli rolę prezydenta. Rada wojskowa stara się łagodzić nastroje i zapowiedziała, że 1 lipca przekaże uprawnienia cywilnej władzy. 
