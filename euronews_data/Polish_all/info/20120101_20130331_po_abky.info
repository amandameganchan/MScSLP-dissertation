# ORIG TITLE    Strach i panika towarzyszy wyborom w Grecji . 
# ORIG CONTENT  W Grecji trwa wielkie wybieranie. I nie chodzi tu tylko o dzisiejsze głosowanie, w którym po raz drugi wybrani zostaną posłowie do parlamentu. Chodzi przede wszystkim o masowe wybieranie pieniędzy z bankomatów. Maszyny wydające pieniędzy wyrabiają kilkuset-procentowe normy.   “Martwię się, bo nie mam pieniędzy – ani do wypłacenia, ani do wpłacenia, ale najbardziej martwię się o moje dzieci, które nie mogą znaleźć pracy”, skarży się jedna z emerytek.   Według ekspertów, każdego dnia Grecy wypłacają około 800 milionów euro, z obawy o to, że kraj może opuścić strefę euro. A wtedy ich gotówka będzie dużo bezpieczniejsza w domach niż w bankach.   Jednocześnie w sklepach trwa wybieranie produktów o długiej przydatności do spożycia. Ci, których nie stać na jedzenie, korzystają z pomocy charytatywnej. “Najbardziej przeraża mnie to, że moje dzieci nie mają przyszłości”, mówi kobieta stojąca w kolejce po bezpłatny posiłek. “Uczyli się, mają dyplomy i wszystko na darmo. Nie mogą nawet dostać pracy na budowie za zwykłą dniówkę. Nie stać nas na zapłacenie za prąd. Co jest gorsze dla rodziny, niż życie bez prądu?”.   Według najnowszych danych, liczba bezrobotnych wzrosła do poziomu 22,6 procenta i to rekordowy poziom w Grecji. Z kolei poziom ubóstwa szacowany jest na 20 procent. 
