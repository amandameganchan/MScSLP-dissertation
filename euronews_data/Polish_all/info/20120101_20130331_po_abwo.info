# ORIG TITLE    Nazistowski zbrodniarz namierzony na Węgrzech . 
# ORIG CONTENT  Jeden z najbardziej poszukiwanych zbrodniarzy wojennych, Laszlo Csatary, został namierzony w Budapeszcie.     97- letni Węgier przez 64 lata ukrywał się przed wymiarem sprawiedliwości. Na jego trop wpadli dziennikarze brytyjskiej gazety “The Sun”, współpracujący z Centrum Wiesenthala w Izraelu.  Okazało się, ze zbrodniarz mieszka w Budapeszcie. Gazeta opublikowała zdjęcia Csatarego, gdy ten, całkowicie zaskoczony, zamyka dziennikarzom drzwi przed nosem.     Csatary był szefem policji w obozie w Koszycach. Jeszcze w 1948 roku, za przyczynienie się do zamordowania ponad 15 000 Żydów, został zaocznie skazany na śmierć przez trybunał w Czechosłowacji. Kary jednak nie wykonano, bo ślad po nim zaginął. Mężczyzna przez lata ukrywał się w Kanadzie. 
