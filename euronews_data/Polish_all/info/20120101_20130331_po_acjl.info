# ORIG TITLE    Chiny: anty-japońskie demonstracje z wyspami w tle . 
# ORIG CONTENT  Japońskie władze zaapelowały do Chin o ochronę swoich obywateli, w odpowiedzi na anty-japońskie demonstracje organizowane w wielu chińskich miastach. To kolejna odsłona rozgrywki o sporne wyspy znajdujące się miedzy Japonią, a kontynentem azjatyckim. W ubiegłym tygodniu na administrowanej przez Japonię wyspie Senkaku wylądowała grupa chińskich aktywistów, dla których wyspa ta nazywa się Diaoyu i powinna należeć do Chin. Wokół wyspy znajdują się bogate łowiska. Występują też pokłady gazu i ropy naftowej. W odpowiedzi na akcję chińskich aktywistów, na wyspie wylądowała grupa japońskich nacjonalistów, demonstrujących przynależność Senkaku do Japonii. Podobny spór Japonia prowadzi z Koreą Południową. Poruszenie tych kwestii w ostatnich dniach nie jest przypadkowe – 15 sierpnia przypadała rocznica kapitulacji Japonii po II wojnie światowej. 
