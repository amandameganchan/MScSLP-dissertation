# ORIG TITLE    Pożar zagraża hiszpańskiemu miastu Malaga na Costa del Sol . 
# ORIG CONTENT  Wyjątkowych rozmiarów pożar rozprzestrzenia się w Hiszpanii na Costa del Sol. Od ostatniej nocy płomienie dotarły w pobliże kąpieliska Marbella na południu kraju. W regionie ewakuowano od wczoraj co najmniej 100 tysięcy osób. Pożar, który wybuchł w czwartek wieczorem, jest dodatkowo rozniecany przez silny wiatr, a jego rozprzestrzenieniu się sprzyjają wysokie temperatury. Jest to połączenie niebezpiecznych czynników, z którymi hiszpańscy strażacy trudno sobie radzą. Pożar, którego przyczyna nie jest jeszcze znana, rozciąga się już na przestrzeni 12 kilometrów. “Zupełnie nie wiem, co się dzieje, nie wiem nawet, czy mój dom jeszcze stoi” – mówi mieszkanka dotkniętego pożarem regionu. “To było zupełnie niespodziewane: wiedzieliśmy, że wybuchł pożar, ale nie przypuszczaliśmy, że będzie aż tak potężny” – dodaje inna ewakuowana osoba. Źródło pożaru znajduje się niedaleko miasta Malaga. Jak dotąd spowodował on lekkie obrażenia u kilku osób. Miejscowe władze mówią o najgorszym pożarze w historii regionu, ale zapowiadają, że mimo swojej siły zostanie on zwalczony w najbliższych godzinach. 
