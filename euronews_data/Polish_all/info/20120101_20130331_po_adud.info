# ORIG TITLE    Południe Europy pod wodą . 
# ORIG CONTENT  Wyjątkowej skali powodzie wystąpiły w kilku krajach południowej Europy. W Katanii na Sycylii spadły we czwartek ulewne deszcze. Włosi mówią w tym kontekście o “bomba d’acqua” czyli o “wodnej bombie”, która spadła na miasto. Ulice Katanii przekształciły się w rwące strumienie. Siła prądu przesuwała samochody, skutery, kawiarniane krzesła i stoły. W piątek zostały zamknięte szkoły. Inny kraj południowej Europy – Grecja. Ateny zostały zalane w piątek rano w następstwie ulewnych deszczów i gradu. Najważniejsze arterie komunikacyjne greckiej stolicy przypominają teraz górskie rzeki. Niektóre stacje metra zostały zamknięte. Zginęła jedna osoba. Była to kobieta uwięziona w swoim zalanym samochodzie. W ciągu kilku godzin straż pożarna była wzywana około tysiąca razy. 
