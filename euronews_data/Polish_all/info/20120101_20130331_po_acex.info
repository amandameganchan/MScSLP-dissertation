# ORIG TITLE    Wody zalały znaczną część stolicy Filipin . 
# ORIG CONTENT  Tajfun i wiatry monsunowe – to piorunująca mieszanka, która spowodowała tragiczne powodzie na Filipinach. Co najmniej 53 osoby zginęły. To prawdopodobnie nie koniec śmiertelnego żniwa żywiołu, bo państwowa agencja meteorologiczna przewiduje pogorszenie się sytuacji w najbliższych godzinach. Jak dotąd trzeba było ewakuować ponad 268 tysięcy mieszkańców. Najbardziej dotknięta klęską jest stolica kraju Manila. Połowa miasta jest zalana wodą. Mieszkańcy zatopionych dzielnic musieli chronić się na dachach domów. Najgorsza jest sytuacja najuboższych, tych, którzy mieszkają w slumsach. Władze musiały wezwać do pomocy armię. Jednakże silny prąd w znacznym stopniu utrudnia akcję ratunkową i ewakuację. 
