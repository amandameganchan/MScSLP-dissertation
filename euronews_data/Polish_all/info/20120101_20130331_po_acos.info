# ORIG TITLE    Ofiary zabójstwa we Francji pochodziły z Iraku . 
# ORIG CONTENT  W pobliżu podalpejskiej miejscowości Chevaline we Francji został znaleziony samochód zarejestrowany w Wielkiej Brytanii, z ciałami trzech dorosłych osób – mężczyzny i dwóch kobiet. Ich ośmioletnia córka była ciężko ranna i została odwieziona do szpitala.   Zadziwiające jest to, że dopiero po ośmiu godzinach policjanci zdali sobie sprawę z obecności w samochodzie drugiej córki.    Mówi prokurator odpowiedzialny za dochodzenie:     “Gdy specjaliści policji przybyli na miejsce i gdy zaczęli badać miejsce zbrodni, mogliśmy otworzyc samochód. I wtedy znaleźliśmy 4-letnia dziewczynkę, której nikt przedtem nie zauważył, bo od ośmiu godzin nie ruszała się”.   Dziewczynka, która nie odniosła żadnych obrażeń, leżała przez osiem godzin u stóp zastrzelonej matki. Potem wyjaśniła, że nie dawała znaków życia, bo nie wiedziała, czy otaczający ja ludzie są życzliwi, czy też nie.   Obie siostry przebywają obecnie pod ochrona policji w nieznanym miejscu. Są one jedynymi świadkami zbrodni.     Policja ustaliła już tożsamość ofiar. Jest to mieszkająca w pobliżu Londynu rodzina o nazwisku Saad al-Hilli. Pochodzą oni z Iraku.   Ojciec dwóch ocalałych dziewczynek miał 50 lat. Wraz z nim zginęła ich matka i prawdopodobnie babcia. Obok pojazdu policjanci znaleźli również ciało rowerzysty, który prawdopodobnie był przypadkowym świadkiem zbrodni. 
