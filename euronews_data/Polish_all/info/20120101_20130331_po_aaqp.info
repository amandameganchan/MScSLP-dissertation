# ORIG TITLE    Dziś głosowanie w sprawie wysłania 300 obserwatorów ONZ do Syrii . 
# ORIG CONTENT  Oficjalnie zawieszenie broni w Syrii trwa tydzień. Jednak do internetu wciąż trafiają nagrania, które sugerują, że wciąż dochodzi do starć między rządowymi siłami bezpieczeństwa a opozycją. Dziś Rada Bezpieczeństwa ONZ ma głosować nad projektem rezolucji wysyłającej do Syrii setki nieuzbrojonych obserwatorów wojskowych, którzy mają monitorować przestrzeganie rozejmu w kraju i wspierać wprowadzanie w życie planu pokojowego Kofiego Annana. “Jak tylko Rada przyjmie rezolucję o wysłaniu nawet 300 obserwatorów, będziemy mogli wcielić ją w życie bardzo, bardzo szybko”, zapewnia Ahmad Fawzi, rzecznik prasowy Annana. W tym momencie na terenie Syrii działa już niewielka grupa obserwatorów z ramienia ONZ. Do tej pory syryjski konflikt dzielił Radę Bezpieczeństwa. Jednak pojawiła się szansa na kompromis. Rezolucja o 3-miesięcznej misji obserwatorów jest przygotowana we współpracy z Rosją, która do tej pory blokowała wszelkie próby podejmowane przez ONZ wobec Syrii. 
