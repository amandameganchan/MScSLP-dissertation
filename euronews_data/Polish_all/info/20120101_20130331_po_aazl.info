# ORIG TITLE    Ricky Martin popiera Obamę. Obama atakuje Romneya . 
# ORIG CONTENT  Trwa nieoficjalna kampania przed jesiennymi wyborami prezydenckimi w Stanach Zjednoczonych. Jednym z tematów kampanii jest sprawa ślubów par homoseksualnych. Ideę tę poparł niedawno Barack Obama. Jego z kolei poparł właśnie piosenkarz Ricky Martin, występujący aktualnie w jednym z teatrów na Broadwayu w musicalu “Evita”. Gwiazdor nie ukrywa faktu, że jest gejem. Prezydent powiedział, że Ameryka zawsze wzmacniała się, gdy istniejące prawa były przyznawana osobom dotąd ich pozbawionym. “W gruncie rzeczy – dodał Obama – wierzymy, że nie tylko jesteśmy jednym społeczeństwem, ale że wszyscy mają takie samo prawo do godności i szacunku. I każdy zasługuje na swoją szansę”. Choć Mitt Romney jest na razie oficjalnie tylko jednym z pretendentów do roli kandydata Partii Republikańskiej w wyborach prezydenckich, obóz Obamy już traktuje go jak najgroźniejszego przeciwnika. W poniedziałek sztab prezydenta opublikował klip wideo, w którym podważana jest wiarygodność Romneya w dziedzinie gospodarki. Jest on tam określany mianem ‘jobs killer’. Sztab Romneya nie pozostał dłużny i przygotował klip, w którym robotnicy mówią o swoim “amerykańskim marzeniu”. Oficjalny kandydat Republikanów zostanie wyznaczony na konwencji partii w sierpniu. Wybory prezydenckie odbędą się w listopadzie. 
