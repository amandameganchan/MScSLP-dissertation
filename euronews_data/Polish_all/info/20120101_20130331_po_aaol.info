# ORIG TITLE    Dołek Obamy na Amerykańskim Szczycie . 
# ORIG CONTENT  Amerykański prezydent Barack Obama nie ma najlepszej passy. W czasie Szczytu Amerykańskiego w Kolumbii nie uzyskał niemal nic. Wręcz przeciwnie – wciąż musiał się bronić. Stany Zjednoczone zostały zaatakowane między innymi za utrzymywanie trwającego od pół wieku embarga wobec Kuby i blokowanie jej udziału w Szczytach Amerykańskich. Obama wyjaśniał. “Kuba, w przeciwieństwie do innych państw, nie przeprowadziła demokratycznych reform. Nie przestrzega się tam praw człowieka. Mam nadzieję, że władze w Hawanie wreszcie zaczną reformować kraj”. Dziennikarze pytali nie tylko o kwestie dyplomacji. Poruszony został też temat pracowników ochrony amerykańskiego prezydenta. 16 z nich zostało odsuniętych od służbyw skandalicznych okolicznościach. Według mediów, sprowadzali do swojego hotelu prostytutki. “Spodziewam się dokładnego i rygorystycznego śledztwa. Jeśli potwierdzą się zarzuty, które pojawiły się w prasie, z pewnością będę wściekły”, zapewnił Obama. W czasie dwudniowego szczytu, Obama odniósł jeden sukces. Podpisał amerykańsko-kolumbijskie porozumienie o wolnym handlu, które ma wejść w życie w ciągu miesiąca. Jednak wszystkie pozostałe propozycje przedstawione na szczycie przez Amerykanów, zostały odrzucone. 
