# ORIG TITLE    Belgijska policja zastrzeliła domniemanego terrorystę . 
# ORIG CONTENT  Trwa śledztwo w mieście Anderlecht na przedmieściu Brukseli. Policja przeszukuje mieszkanie 30-letniego mężczyzny pochodzenia algierskiego, podejrzewanego o terroryzm. Został on zastrzelony przez policję we wtorek na autostradzie A8, między Lille a Brukselą, po pościgu i wymianie ognia. O współpracy policji francuskiej i belgijskiej mówi rzeczniczka prokuratury Anderlechtu: . “Policja francuska podejrzewała go o przynależność do organizacji przestępczej o charakterze terrorystycznym. W jego mieszkaniu znaleziono broń, amunicję i wręcz cały arsenał wojenny”. Mieszkanie zabitego przez policję domniemanego terrorysty zostało przeszukane. Policja zablokowała całą jego dzialnicę. Podejrzany mieszkał w Belgii, ale poruszał się samochodem zarejestrowanym we Francji. Mógł być również zamieszany w napad z użyciem broni palnej przed tygodniem w jednej z brukselskich restauracji. W ramach tego samego śledztwa została również zatrzymana jedna kobieta. 
