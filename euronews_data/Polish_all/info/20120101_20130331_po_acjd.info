# ORIG TITLE    Muzułmanie świętują koniec ramadanu . 
# ORIG CONTENT  Miliony wyznawców islamu na całym świecie świętują koniec ramadanu. Trzydniowe święto nazywa się Eid al-Fitr.    Główne obchody organizowane są  w Mekce,  świętym mieście islamu. W modlitwie wzięli udział też przedstawiciele saudyjskiej rodziny królewskiej.   Zgodnie z tradycją, muzułmanie rano odwiedzają meczet i  modlą się o jedność. Potem spotykają się z rodziną i bliskimi, a dzieci dostają prezenty. W większości krajów muzułmańskich trzy dni Eid al-Fitr są wolne od pracy.   Islam jednoczy ponad miliard osób na całym świecie, niezależnie od koloru skóry i kultury. Najwięcej muzułmanów żyje w Indonezji. Tam główne uroczystości z okazji zakończenia ramadanu zorganizowano w  kompleksie Al Azhar, w Dżakarcie.   W Malezji modlitwę odmówiono w meczecie na przedmieściach Kuala Lumpur a po wspólnym nabożeństwie, zgodnie z tradycją, wierni udali się na groby bliskich.   Z kolei na Filipinach, wierni w czasie Eid al-Fitr organizując tradycyjne rodzinne pikniki w parkach. Tego dnia nikt nie jest głodny, bo jak nakazuje tradycja, muzułmanie dzielą się jedzeniem z każdym.   . 
