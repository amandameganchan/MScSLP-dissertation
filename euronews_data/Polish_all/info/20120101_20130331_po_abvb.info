# ORIG TITLE    Wypadek kolejowy w RPA, co najmniej 19 zabitych . 
# ORIG CONTENT    Co najmniej 19 osób zginęło, a ponad 20 zostało ciężko rannych w wyniku wypadku na przejeździe kolejowym w Republice Południowej Afryki. Pociąg towarowy uderzył w ciężarówkę, którą podróżowali pracownicy sezonowi.   Do zdarzenia doszło w pobliżu miasta Hectorspruit, około 400 kilometrów na wschód od Johannesburga.   Według miejscowej policji ofiary pracowały na pobliskiej plantacji owoców.   Siła uderzenia pociągu była tak wielka, ze ciągnął on bezwładną ciężarówkę po torach jeszcze przez 200 metrów. 
