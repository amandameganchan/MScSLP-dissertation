# ORIG TITLE    Koncern Anglo American zapowiada masowe zwolnienia w kopalniach w RPA . 
# ORIG CONTENT  Setki południowoafrykańskich górników zatrudnionych w kopalniach platyny należących do brytyjskiego koncernu Anglo American zgromadziły się przed jednym z szybów w odległości około 100 kilometrów na północ od Johannesburga. Mają podjąć decyzję o tym, jak zareagować na zapowiedzi zamknięcia niektórych zakładów i zwolnienia 14 tysięcy pracowników.    Mówi analityk rynkowy Loane Sharp:   “Przemysł kopalniany w Afryce Południowej jest pogrążony w poważnym kryzysie. Najbardziej zdumiewające jest to, że rząd zupełnie nie reaguje na to. W roku 1994 kopalnie w Południowej Afryce zatrudniały milion 400 tysięcy osób. Dziś jest ich tylko nieco więcej niż pół miliona”.   Niektórzy z górników nie zjechali w środę do kopalni i czekali na rezultaty rozmów między ich przedstawicielami a dyrekcją.   Grupa Anglo American Platinum to największy na świecie producent platyny. Odpowiedzialnością za zwolnienia dyrekcja obarcza spadek cen tego kruszcu. Rząd Południowej Afryki grozi, że może wycofać zezwolenia dla tego koncernu na eksploatację złóż .  . 
