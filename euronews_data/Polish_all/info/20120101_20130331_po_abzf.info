# ORIG TITLE    Nazistowski skandal na niemieckim festiwalu operowym . 
# ORIG CONTENT    Rosyjski śpiewak operowy Jewgienij Nikitin został wycofany z obsady “Latającego Holendra” podczas tegorocznego festiwalu wagnerowskiego w  Bayreuth.   Powodem decyzji dyrektora festiwalu jest reportaż wyemitowany w niemieckiej telewizji, który opowiada o przeszłości artysty. Na archiwalnych zdjęciach widać swastykę wytatuowaną na piersi Rosjanina.    “Jeśli dał to sobie zrobić dawno temu, mógł o tym powiedzieć, ale wolał utrzymać to w tajemnicy. Nie był do końca uczciwy, co nas mocno rozczarowało” – mówi rzecznik festiwalu Peter Emmerich.    Festiwal wagnerowski w Bayreuth od lat stara się odciąć od niechlubnej przeszłości. W czasach III Rzeszy stałym bywalcem imprezy był Adolf Hitler i inni nazistowscy dygnitarze.  . 
