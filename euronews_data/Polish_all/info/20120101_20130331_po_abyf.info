# ORIG TITLE    Rosja: sąd przedłużył areszt kontrowersyjnym piosenkarkom . 
# ORIG CONTENT  Trzy członkinie rosyjskiej punk rockowej grupy Pussy Riot spędzą w areszcie kolejne sześć miesięcy - tak zdecydował sąd w Moskwie. Obrońca piosenkarek zapowiedział złożenie odwołania.    Kobiety są oskarżone o chuligaństwo o charakterze przestępczości zorganizowanej. Sprawa od samego początku podzieliła opinię publiczną w Rosji. Część społeczeństwa jest zdania, że piosenkarki powinny zostać ukarane za amoralne zachowanie, bo demoralizują dzieci. Inni są zdania, że sprawa jest dowodem na ograniczanie swobód obywatelskich w kraju.   Na początku lipca przed sądem, gdzie przesłuchiwane były piosenkarki, grupa aktywistów na znak protestu zamknęła się w klatce. Doszło do przepychanek z policją.     Grupa Pussy Riot znana jest z kontrowersyjnych zachowań. Artystki zawsze występują pod pseudonimami i w przebraniach.    W lutym, pięć członkiń zespołu weszło w trakcie nabożeństwa do soboru Chrystusa Zbawiciela w Moskwie. Przed ikonostasem kobiety wykonały, parafrazując jedną z pieśni religijnych, obraźliwy utwór pod adresem Władimira Putina. Trzy z nich aresztowano, bo ktoś ujawnił ich dane w internecie.  . Za chuligaństwo o charakterze przestępczości zorganizowanej grozi im nawet 7 lat więzienia. Do czasu rozpoczęcia procesu kobiety będą przebywać w areszcie.    . 
