# ORIG TITLE    Grecka policja nie zgadza się na obniżenie pensji . 
# ORIG CONTENT  Grecki urząd statystyczny poinformował, że w czerwcu bezrobocie w Grecji wzrosło do 24 procent, to o jeden punkt więcej niż w maju i niewiele mniej niż w borykającej się z ogromnymi problemami Hiszpanii. Bezrobocie to nie jedyny problem rządu w Atenach. Cały kraj protestuje przeciw programom cięć. Do strajków dołączyli nawet policjanci. To ich odpowiedź na rządową propozycję, by obniżyć ich płace. Rząd szukając kolejnych 11 miliardów euro oszczędności postanowił sięgnąć właśnie do kieszeni służb mundurowych. Policjanci są oburzeni taką propozycją. “Chcą mi obniżyć pensję do 650-700 euro. Powiedz, jak mam za to utrzymać rodzinę, a choćby samego siebie”, denerwuje się jeden z funkcjonariuszy. A jego starszy kolega dodaje: “Jeśli chcą odebrać nam źródło utrzymania, to my będziemy utrudniać ich działania, aż wreszcie zrozumieją, że nie możemy dalej popadać w biedę”. Grecki rząd koalicyjny opracowuje nowy pakiet oszczędnościowy, który jest warunkiem otrzymania przez Ateny kolejnych pieniędzy w ramach międzynarodowej pomocy finansowej. 
