# ORIG TITLE    Konwencja Partii Republikańskiej czeka na Mitta Romneya . 
# ORIG CONTENT  Wielkie spotkanie amerykańskich republikanów miało rozpocząć się w poniedziałek, ale Isaac zadecydował inaczej. Potężna burza tropikalna, przeradzająca się stopniowo w huragan, spowodowała opóźnienie konwencji partii o 24 godziny. Zjazd, który ma oficjalnie wyznaczyć republikańskiego kandydata w wyborach prezydenckich, odbywa się w mieście Tampa na Florydzie. Oczywiście celem większości ataków jest Barack Obama, z którym zmierzy się w listopadzie kandydat Republikanów. Mitt Romney bezlitośnie podkreśla pogarszające się liczby amerykańskiego deficytu budżetowego, które są zresztą wyświetlane w sali obrad konwencji. Mitt Romney wciąż mówi o swoim przyszłym rywalu jako o człowieku nie umiejącym zarządzać finansami kraju. Powie to z pewnością jeszcze raz, gdy opuści swoje miasto Boston i przybędzie na zjazd Partii Republikańskiej. Na razie zaś do walki zagrzewa republikanów Paul Ryan. Przemawiał w swoim rodzinnym stanie Winsconsin. “Myślę, że powinniśmy teraz myśleć i modlić się za tych ludzi, którzy są ofiarami huraganu Isaac i za tych, do których może on wkrótce dotrzeć” – powiedział Paul Ryan. Również Ryan jest oczekiwany na konwencji w mieście Tampa, gdzie ma zostać wyznaczony jako kandydat Republikanów na stanowisko wiceprezydenta Stanów Zjednoczonych. 
