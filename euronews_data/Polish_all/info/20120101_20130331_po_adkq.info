# ORIG TITLE    Depardieu bohaterem Mordowii . 
# ORIG CONTENT  Po wizycie w Soczi Gérard Depardieu udał się do Mordowii. Ta autonomiczna republika Federacji Rosyjskiej powitała go jak bohatera. Francuskiemu aktorowi, skłóconemu ze swoim krajem z powodu zbyt wysokich, jego zdaniem, podatków, zaproponowano dom i… stanowisko ministra kultury Mordowii. Mordowia leży w odległości około 650 kilometrów na wschód od Moskwy. Kraj ten jest znany z licznych obozów pracy powstałych w czasach stalinowskich. “Jestem obywatelem świata i jestem szczęśliwy, że mam paszport rosyjski. Myślę, że wielu ludzi kocha Rosję. Ci, którzy mówią źle o prezydencie Putinie, nigdy chyba nie podróżowali i żyją przeszłością.” . Dzień wcześniej Gérard Depardieu otrzymał paszport rosyjski podczas krótkiego spotkania z Władimirem Putinem w Soczi. Jeśli będzie mieszkał w Rosji przez co najmniej 6 miesięcy w roku, będzie mógł płacić tam podatek równy zaledwie 13% jego dochodów. Z tak niskim opodatkowaniem Francja nie może oczywiście konkurować. Na razie jednak aktor musi wrócić do Francji. W środę jest oczekiwany w sądzie za jazdę skuterem po pijanemu. 
