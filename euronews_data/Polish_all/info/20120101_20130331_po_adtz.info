# ORIG TITLE    Zamach bombowy na siedzibę partii Baas w Damaszku . 
# ORIG CONTENT  Dwa pociski moździerzowe uderzyły w czwartek w siedzibę syryjskiego sztabu generalnego w centrum Damaszku. O ataku poinformowała oficjalna syryjska stacja telewizji informacyjnej. Potwierdziło go Syryjskie Obserwatorium Praw Człowieka. Sztab generalny armii znajduje się w pobliżu licznych innych budynków rządowych. Był już celem innego ataku we wrześniu ubiegłego roku. Trzy godziny wcześniej przed siedzibą partii Baas Baszara al-Assada został przeprowadzony zamach z użyciem samochodu-pułapki. Zginęło około trzydziestu osób. Dwa inne samochody wypełnione ładunkami wybuchowymi eksplodowały w pobliżu dwóch posterunków policji w dzielnicy Barzé na północy stolicy. Po dwóch latach konfliktu syryjska koalicja opozycyjna wyraża gotowość do wszczęcia negocjacji z reżimem. Nie chcą jednak rozmawiać z samym al-Assadem, choć nie domagają się też wprost jego odejścia. 
