# ORIG TITLE    Stany Zjednoczone złagodzą sankcje wobec Mianmy . 
# ORIG CONTENT  W odpowiedzi na postępy Mianmy na drodze ku demokracji, Stany Zjednoczone przewidują stopniowe złagodzenie wymierzonych w nią sankcji.   Niedzielne wybory do parlamentu umożliwiły Narodowej Lidze na rzecz Demokracji stać się główną siłą opozycyjną, a laureatce Pokojowej Nagrody Nobla Aung San Suu Kyi zdobyć pierwszy w jej karierze politycznej mandat poselski.     Sekretarz stanu USA Hillary Clinton zapowiedziała, że “w celu przyspieszenia modernizacji Mianmy, Stany Zjednoczone podejmą stopniowe kroki na rzecz złagodzenia sankcji zabraniających eksportu amerykańskich usług finansowych do tego kraju i podejmowania tam inwestycji”.   Partia opozycyjna nie będzie jednak miała wielkiego wpływu w parlamencie, ponieważ jedną czwartą mandatów poselskich mają zagwarantowaną wojskowi, a 80 procent pozostałych miejsc przypada zbliżonej do armii Partii Związku Solidarności i Rozwoju.   Wierząc w możliwość zmiany tej sytuacji, Stany Zjednoczone zamierzają przywrócić swemu przedstawicielowi dyplomatycznemu w Mianmie rangę ambasadora a nawet utworzyć  tam biuro swej Agencji Rozwoju Międzynarodowego.       . 
