# ORIG TITLE    Sarkozy wyzywa Hollande’a na słowny pojedynek . 
# ORIG CONTENT  Prezydent Nicolas Sarkozy wezwał swojego rywala w wyborach, Francois Hollande’a, do stoczenia z nim serii słownych potyczek podczas telewizyjnych debat, jakie miałyby poprzedzić drugą turę wyborów prezydenckich. “Nie rozumiem, dlaczego pan Hollande unika tych debat. Miał już trzy łatwe debaty ze swoimi socjalistycznymi towarzyszami. Czas, by debatował przed francuskim społeczeństwem, pomysł przeciw pomysłowi” – oświadczył Sarkozy. Odpowiadając na pytanie, co ma do powiedzenia wyborcom nacjonalistycznego Frontu Narodowego, Sarkozy stwierdził: . “Wyborcom Frontu Narodowego należy się szacunek. Dokonali wyboru i wypowiedzieli się. Ich głos to głos kryzysu i cierpienia. Dlaczego ktoś miałby ich z tego powodu obrażać?” – pytał retorycznie prezydent. Podczas debaty, która ma odbyć się drugiego maja, Nicolas Sarkozy będzie prawdopodobnie pytał swego przeciwnika o problemy imigracji i przestępczości. Wszystko to, by zdobyć głosy niedawnych wyborców Marine Le Pen. 
