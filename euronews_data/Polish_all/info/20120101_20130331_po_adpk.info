# ORIG TITLE    Powodzie i masowe ewakuacje w Australii . 
# ORIG CONTENT  Australia. Nowa Południowa Walia jest kolejnym stanem objętym katastrofalnymi powodziami. Rekordowy poziom wód zanotowano między innymi w mieście Grafton. Te zdjęcia zostały nakręcone w sąsiednim stanie Queensland, w mieście Bundaberg. To liczące 50 000 mieszkańców miasto zostało w dużej mierze zalane po tym jak rzeka Burnett wystąpiła z brzegów w poniedziałek wieczorem. Trzeba było ewakuować helikopterami 7500 osób. W akcji uczestniczyło również około stu żołnierzy. Wracamy do Grafton, gdzie Murray Kear z miejscowych służb interwencyjnych mówi o rekordowym poziomie wody w tym mieście. “Nigdy jeszcze nie zarejestrowano takiego poziomu wód. Trzeba się cofnąć do roku 1890, gdy poziom wyniósł 7,7 metrów. Teraz mamy 8 metrów. Jest to zatem największa powódź w historii miasta Grafton”. Te powodzie są konsekwencją przejścia nad częścią Australii cyklonu tropikalnego Oswald. W ciągu ostatnich czterech dni spowodowały one śmierć czterech osób. 
