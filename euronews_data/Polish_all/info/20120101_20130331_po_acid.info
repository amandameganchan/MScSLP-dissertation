# ORIG TITLE    Finlandia i Austria gotowe na rozpad strefy euro . 
# ORIG CONTENT    Musimy być gotowi na rozpad strefy euro – mówią zgodnie ministrowie spraw zagranicznych Finlandii i Austrii.   Szef fińskiego MSZ powiedział w wywiadzie dla brytyjskiej gazety Daily Telegraph, że jego kraj ma już plan operacyjny na każdą ewentualność.   Jego austriacki kolega oświadczył, że inne silnie ekonomicznie państwa, takie jak Niemcy, Luksemburg, Holandia, czy właśnie Finlandia byłyby skłonne poprzeć mechanizm, który osunąłby z obszaru wspólnej waluty kraje nie radzące sobie z kryzysem. W tej kwestii maja toczyć się już rozmowy.    Finlandia jest jednym z krajów, którego wskaźniki ekonomiczne są znacznie wyższe niż europejska średnia.   Chwiejne gospodarki krajów Europy Południowej spowalniają wzrost gospodarczy w całej Wspólnocie, tymczasem zadłużenie Helsinek, liczone jako procent PKB jest dwa razy niższe niż średni dług w strefie euro.    Według badań opinii publicznej Finowie nie mieliby żadnych oporów przed wystąpieniem ze strefy euro. Obecnie muszą wspierać zmagające się z kryzysem kraje wspólnoty, co odbija się na ich sytuacji ekonomicznej, podczas gdy sąsiadująca z Finlandią Szwecja, gdzie płaci się koronami notuje znacznie szybszy wzrost gospodarczy. 
