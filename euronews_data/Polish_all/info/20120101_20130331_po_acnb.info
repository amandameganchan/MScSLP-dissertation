# ORIG TITLE    Kolejny rekord bezrobocia w strefie euro . 
# ORIG CONTENT  Sierpniowa inflacja w strefie euro jest wyższa niż oczekiwali ekonomiści. Głównym winowajcą według ekspertów jest drożejąca energia. Ceny konsumpcyjne w eurozonie były wyższe o 2,6 procenta niż rok temu, to o 0,2 procenta więcej niż w lipcu. Dane Eurostatu z pewnością będą dokładnie analizowane przez Europejski Bank Centralny. W najbliższy czwartek odbędzie się posiedzenie, w sprawie wysokości stóp procentowych w strefie euro. Ich obniżenie mogłoby jeszcze bardziej podnieść inflację, ale z drugiej strony pomogłoby ożywić gospodarki strefy euro i pomóc w walce z bezrobociem. Eurostat poinformował, że liczba ludzi poszukujących pracy osiągnęła w lipcu rekordowy poziom osiemnastu milionów – tak źle nie było od 17 lat, kiedy zaczęto publikację danych o rynku pracy. Rosnąca stopa bezrobocia, która osiągnęła już 11,3 procenta, może spowodować spadek inflacji w najbliższych miesiącach. 
