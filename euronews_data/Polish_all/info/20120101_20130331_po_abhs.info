# ORIG TITLE    Ban Ki-Moon: strzelano do naszych obserwatorów w Syrii . 
# ORIG CONTENT  Sekretarz generalny Organizacji Narodów Zjednoczonych nazwał środową maskarę w syryjskim mieście Hama  “niewypowiedzianym barbarzyństwem”. Ban Ki-Moon przemawiał na rozpoczynającym się Zgromadzeniu Ogólnym ONZ, poświęconym kryzysowi w Syrii.  Dodał, że obserwatorów UN nie wpuszczono do miasta Hama, gdzie w środę zabito minimum 78 osób, głównie kobiet i dzieci.   “Odmówiono obserwatorom wejścia do miasta. Teraz pracują nad tym jak się tam dostać. Kilka minut temu otrzymałem informację, że strzelano do nich” – powiedział Ban Ki-Moon, sekretarz generalny ONZ.   Po niezliczonych przypadkach łamania zasad zawieszenia broni, ONZ i Liga Arabska wysłały do Syrii swojego specjalnego wysłannika Kofiego Annana. Ten, po długich negocjacjach, doprowadził do tego, że 12 kwietnia władze Syrii ostatecznie przyjęły jego plan pokojowy. Radość jednak trwała długo.      “Pomimo pierwotnej zgody na 6 punktowy plan pokojowy i  przyjazd obserwatorów Narodów Zjednoczonych do Syrii, muszę przyznać, że ten plan nie został wdrożony. Społeczność międzynarodowa jest zjednoczona w kwestii Syrii. Teraz jednak, ta jedność musi przenieść się na inny poziom. Musimy znaleźć wolę i podstawy, by mówić jednym głosem” – powiedział Kofi Annan, specjalny wysłannik ONZ i Ligi Arabskiej do Syrii.   Annan potwierdził także, że z każdym dniem poziom  przemocy w Syrii wzrasta.  . 
