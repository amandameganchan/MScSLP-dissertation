# ORIG TITLE    Francja boi się islamskich radykałów . 
# ORIG CONTENT    Francja jest pełna obaw wobec radykalnego islamistycznego podziemia w kraju po tym, jak ujawniono, że podejrzani o działanie w nim planowali porwanie sędziego żydowskiego pochodzenia.   Trzynastu aresztowanym w ubiegłym tygodniu domniemanym islamistom postawiono już zarzuty.   Choć fala zatrzymań nastąpiła po zamachach, jakich dokonał Mohamed Merah, paryski prokurator Francois Molins mówi, by nie łączyć tych spraw. Jego zdaniem zatrzymani nie mieli żadnych związków z braćmi Merah i śledztwo w sprawie ich działalności toczyło się od wielu miesięcy.    Francja deportowala już dwóch zatrzymanych w ubiegłym tygodniu i szykuje się do wydalenia następnych. Zdaniem obrońców praw człowieka nie należy wierzyć zapewnieniom władz.   “To niezwykłe, że nagle, jakby przypadkiem, w tydzień po sprawie Meraha pięciu imamów uznaje się za duże zagrożenie dla bezpieczeństwa kraju” – mówi prawnik Joseph Breham.   Podczas piątkowych zatrzymań policja aresztowała 19 podejrzanych o działalność w islamistycznym podziemiu. Znaleziono przy nich broń, w tym karabinki Kałasznikowa. Przeciwko trzynastu z nich toczy się śledztwo w sprawie działalności terrorystycznej. 
