# ORIG TITLE    John Edwards przed sądem. Grozi mu do 30 lat więzienia . 
# ORIG CONTENT  Jeszcze niedawno John Edwards był uważany za wschodzącą gwiazdę Partii Demokratycznej. W 2008 roku walczył z Barackiem Obamą i Hillary Clinton w prawyborach. Dziś amerykański wymiar sprawiedliwości sądzi go za sprzeniewierzenie pieniędzy przeznaczonych na kampanię wyborczą. Proces Edwardsa odbywa się w Greensboro w Karolinie Północnej. Jest oskarżony o sześć przestępstw, grozi mu kara do 30 lat więzienia i grzywna w wysokości 250 000 dolarów. Szczegóły tej afery wyjaśnia nam Tara Malloy du “Campaign Legal Centre”: . “W sercu tej sprawy znajduje się pytanie, czy suma miliona dolarów, przekazana Johnowi Edwardsowi i wykorzystana przez niego głównie na utrzymanie jego kochanki Rielle Hunter, ma być uważana za prywatny dar dla Edwardsa, czy też za wpłatę na rzecz jego kampanii w 2008 roku”. Rielle Hunter pracowałą dla Johna Edwardsa. Senator jest ojcem jej dziecka. Najważniejszą prawdopodobnie postacią w procesie będzie inny współpracownik Edwardsa, który przekazał informację o przelewach. Ten współpracownik podawał się zresztą w roku 2008 za ojca dziecka senatora. Amerykanów najbardziej szokuje fakt, że podczas tamtej kampanii John Edwards eksponował swój wizerunek wzorowego męża i ojca. Ówczesna żona Edwardsa, matka jego 4 dzieci, zmarła na raka przed dwoma laty. 
