# ORIG TITLE    Euro 2012: Włosi rozgromili Niemców . 
# ORIG CONTENT  Niemcy byli pewni swojej wygranej ale to Włosi ostatecznie triumfowali. Wynik drugiego spotkania półfinałowego – 2:1 dla Squadra Azurra. Przepustkę reprezentacji do finału turnieju Euro zapewnił Mario Balotelli, który w pierwszej połowie spotkania, w bardzo efektowny sposób, strzelił dwa gole. Jedyną bramkę dla Niemiec, z rzutu karnego, zdobył Mesut Ozil. Na finał do Kijowa pojadą zatem Włosi. “Szukamy pociągu do Kijowa. Wiesz może skąd odjeżdża?” – pyta przekornie jeden z włoskich kibiców. Jego kolega dodaje – “ Wygrywanie w taki sposób to niesamowite uczucie. Powinniśmy zdobyć więcej goli ale i tak było wspaniale”. Mecz między Włochami a Niemcami był ostatnim spotkaniem Euro organizowanym w Polsce. Stadion Narodowy w Warszawie wypełniony był po brzegi i zgodnie z prognozami, kibice mogli liczyć na niezapomniane emocje. Teraz Włosi triumfują a Niemcom pozostał gorzki smak porażki. “Dobrze, że w 92 minucie bramkę zdobył Mesut Ozil, niestety, było już za późno by odrobić straty. Muszę przyznać, że Niemcy grali świetnie. Dobrze, że zdobyliśmy chociaż jednego gola, bo inaczej przegralibyśmy 2:0. Miałem szczerą nadzieję, że dojdziemy do finału ale cóż takie jest życie” – podsumowuje mecz kibic z Niemiec. “Szkoda. Nie graliśmy dobrze, nawet skład reprezentacji był źle dobrany ale już za dwa lata spróbujemy znowu wygrać w Brazylii, a za cztery we Francji. Kiedyś musi się nam udać” – uważa inny niemiecki fan. Porażka Niemców jest sporym zaskoczeniem, bo drużyna była faworytem turnieju. Włochy ostatni raz wygrały Euro w 1968 roku. 
