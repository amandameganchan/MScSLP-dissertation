# ORIG TITLE    James Holmes po raz pierwszy przed sądem . 
# ORIG CONTENT  James Holmes, główny podejrzany o strzelaninę w kinie na przedmieściu Denver, został w poniedziałek przewieziony po raz pierwszy do sali sądu. Jest on oskarżony o zabójstwo 12 osób, w tym 6-letniej dziewczynki. Wszyscy zginęli podczas premiery najnowszego filmu z trylogii przygód Batmana. Sesja sądu była transmitowana na żywo w telewizji. Wszyscy mogli widzieć oskarżonego, 24-letniego studenta medycyny, jego pozbawioną wyrazu twarz i farbowane na jaskrawy kolor włosy. Według najnowszych informacji prasy amerykańskiej, liczba ofiar byłaby znacznie wyższa, gdyby broń maszynowa Holmesa nie zacięła się. Do oficjalnego postawienia w stan oskarżenia, które powinno nastąpić w najbliższych dniach, James Holmes jest przetrzymywany w całkowitej izolacji w więzieniu w Arapahoe w stanie Colorado. 
