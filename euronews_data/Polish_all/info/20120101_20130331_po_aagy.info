# ORIG TITLE    Północnokoreańska groźba na szczycie atomowym w Seulu . 
# ORIG CONTENT  W stolicy Korei Południowej zakończył się międzynarodowy szczyt na temat bezpieczeństwa atomowego. Delegacje 53 państw ustaliły, że należy wzmocnić kontrolę nad materiałami nuklearnymi niezbędnymi do budowy broni jądrowej.   Prezydent Stanów Zjednoczonych Barack Obama oświadczył, że od zabezpieczenia tych materiałów zależy bezpieczeństwo całego świata.   “Pozbycie się infrastruktury jądrowej z poligonu na naszym terytorium jest dobrym przykładem współpracy pomiędzy trzema państwami w ramach bezpiecznego użycia materiałów nuklearnych i nierozprzestrzeniania broni jądrowej. Kazachstan jest wdzięczny za pomoc Rosji i USA w tej kwestii” – powiedział prezydent Kazachstanu Nursułtan Nazarbajew.   Choć oficjalnie nie dyskutowano o północnokoreańskim programie atomowym kwestia ta omawiana była w kuluarach.   Phenian zapowiada wystrzelenie rakiety dalekiego zasięgu, która ma wynieść satelitę na orbitę Ziemi. Zachód jest przekonany, że chodzi o test nowego rodzaju broni. 
