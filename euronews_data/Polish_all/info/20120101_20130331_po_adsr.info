# ORIG TITLE    Obama obiecuje ekonomiczny cud . 
# ORIG CONTENT  Płaca minimalna w Ameryce ma wzrosnąć o 20 procent, to jeden z głównych celów prezydenta na drugą kadencję. Barack Obama wygłosił orędzie w czasie wspólnej sesji amerykańskiego Kongresu. Obecnie około 15 milionów Amerykanów otrzymuje minimalne wynagrodzenie. “Powiedzmy tej nocy, że w najbogatszym kraju na Ziemi nikt kto pracuje na pełny etat nie powinien żyć w biedzie, więc podniesiemy wynagrodzenie minimalne w całym kraju do 9 dolarów za godzinę. Powinniśmy być w stanie to zrobić”, obiecał Obama. Prezydent wezwał też Kongres do zjednoczenia w trakcie debaty nad reformą podatków i wydatków rządowych. Zaproponował też przeznaczenie 50 miliardów dolarów na odbudowę infrastruktury na terenach dotkniętych przez klęski żywiołowe i naprawę tych dróg, w przypadku których jest to konieczne. Wśród gości znalazła się była kongresmenka Gabby Giffords, która wraca do zdrowia po tym, gdy została postrzelona na spotkaniu z wyborcami. Zaproszono też rodziny 26 ofiar strzelaniny w Sandy Hook z grudnia ubiegłego roku, by wysłuchały propozycji prezydenta w sprawie kontroli dostępu do broni. “Rodziny Aurory zasługują na głos. Rodziny z Oak Creek i Tucson, z Blacksburg i innych miejscowości dotkniętych przez przemoc z użyciem broni palnej, zasługują na swój głos”, zakończył ten wątek Obama. 
