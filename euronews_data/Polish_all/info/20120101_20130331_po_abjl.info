# ORIG TITLE    Antyputinowska opozycja wyszła na ulice Moskwy . 
# ORIG CONTENT  Zwarte szeregi antyputinowskiej opozycji wyległy dziś na ulice Moskwy aby po raz kolejny wyrazić niezgodę na coraz bardziej autorytarne metody rosyjskich władz.   Ta manifestacja zorganizowana zgodnie z przepisami nowej ustawy odbyła się w eskorcie niemal 12-tysięcznej grupy przedstawicieli sił porządkowych. Lider opozycyjnego Frontu lewicy Siergiej Udalcow stanął na czele demonstrantów.     “Jestem oficjalnym organizatorem. Poinformowałem więc śledczych, że z powodu siły wyższej nie będę mógł być obecny na przesłuchaniu, na które zostałem dzisiaj wezwany. Zobowiązałem się do czuwania nad właściwym przebiegiem demonstracji”.   Liderzy opozycji, po przeprowadzonych w ich mieszkaniach rewizjach, mieli być przesłuchani w ramach śledztwa, toczącego się w sprawie “aktów naruszenia porządku publicznego” jakie miały miejsce w Moskwie 6 maja br.     “Wszyscy zrozumieliśmy, że kraj od dawna znajduje się w stanie impasu, i że sytuacja ta wymaga natychmiastowej zmiany. Z każdym dniem dusimy się coraz bardziej i wzrasta w nas poczucie strachu”- powiedziała jedna z uczestniczek manifestacji.   Ostatnim z licznych przykładów stosowania autorytarnych metod przez władze na Kremlu jest ustawa o manifestacjach, przewidującą kary wysokiej grzywny dla organizatorów demonstracji, na które władze nie wyraziły zgody.   . 
