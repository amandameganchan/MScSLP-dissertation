# ORIG TITLE    Obama zaprosił Camerona na mecz . 
# ORIG CONTENT  Premier Wielkiej Brytanii, David Cameron swoją wizytę w Stanach Zjednoczonych rozpoczął od… sportu. Prezydent Barack Obama zaprosił swojego przyjaciela na mecz otwarcia uniwersyteckich mistrzostw w koszykówce w Ohio. Zamiast rozmawiać o wspólnej strategii obu państw wobec Iranu, amerykański prezydent tłumaczył Cameronowi zasady gry w basket, a trudne rozmowy o sytuacji w Afganistanie zostały zastąpione żartami o sporcie. Na koniec dnia brytyjski premier zaprosił Obamę na Igrzyska Olimpijskie, które już za kilka miesięcy odbędą się w Londynie. Sportem zajęły się także żony polityków – Michele Obama i Samantha Cameron. To wszystko jednak tylko rozgrzewka przed oficjalnymi częściami wizyty premiera Camerona. Kolejne dwa dni to ważne rozmowy na temat sytuacji międzynarodowej, a także ustalenia wspólnej taktyki. Jedno jest pewne – w czasie zbliżających się szczytów NATO i G8, amerykański i brytyjski przywódca zagrają w jednej drużynie. 
