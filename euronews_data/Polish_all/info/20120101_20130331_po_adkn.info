# ORIG TITLE    Turcja z Patriotami . 
# ORIG CONTENT  W Turcji rozpoczęły się przygotowania do instalacji baterii rakiet Patriot na granicy z Syrią. W piątek do bazy Incirlik w pobliżu granicy przyjechali pierwsi amerykańscy żołnierze. Decyzję o instalacji systemu obronnego podjęły pod koniec ubiegłego roku kraje NATO na prośbę Turcji. Była to reakcja na toczącą się w Syrii wojnę domową i wielokrotne przekroczenie przez syryjskie wojska tureckiej granicy. Oprócz Amerykanów, do bazy przyjadą też niewielkie zespoły niemieckich i holenderskich żołnierzy. To właśnie z Niemiec i Holandii zostaną dostarczone pociski, w które wyposażony będzie system antyrakietowy. W sumie baterie Patriotów będą zainstalowane w trzech miejscach w południowo-wschodniej Turcji i bronić będą granicy o długości 900 kilometrów. 
