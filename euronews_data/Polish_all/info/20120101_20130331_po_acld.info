# ORIG TITLE    Książęcy nagi bilard w Las Vegas . 
# ORIG CONTENT    Niesforny wnuk królowej Wielkiej Brytanii Elżbiety II dał znów o sobie znać, choć nie w taki sposób, jakiego chciałaby rodzina królewska.   W internecie pojawiły się nagie zdjęcia księcia Harrego, który miał grac w rozbieranego bilarda z kilkoma świeżo spotkanymi przyjaciółkami w Las Vegas. Ze zdjęć wynika, że książę nie jest najlepszym graczem.   Rzecznik prasowy księcia odmówił udzielenia komentarza w tej sprawie. Mieszkańcy Londynu są znacznie bardziej rozmowni.    “To też człowiek. Jeśli jest w swoim prywatnym apartamencie, niech robi, co mu się podoba.”   “On chyba wie, co powinien sobą reprezentować, więc jego zachowanie jest nieodpowiedzialne.”   “Jest chyba trochę niedojrzały, co źle wpływa na wizerunek rodziny królewskiej. Tymczasem jego brat jest wzorem dla wielu młodych chłopców” – mówią Brytyjczycy.   Czy Harremu grożą jakiekolwiek konsekwencje za kolejny skandal z jego udziałem? To wydaje się wątpliwe. Rudowłosy książę przyzwyczaił Brytyjczyków do swojego niezwykłego zachowania. Wszyscy zadają sobie pytanie, kiedy książę będzie bohaterem kolejnego wybryku, bo fakt że będzie, jest raczej nieunikniony.  . 
