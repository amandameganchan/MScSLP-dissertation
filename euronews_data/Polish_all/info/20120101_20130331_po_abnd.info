# ORIG TITLE    Oficjalna prośba Hiszpanii o dofinansowanie zadłużonych banków . 
# ORIG CONTENT  Rząd Hiszpanii wystąpił z oficjalnym wnioskiem do Unii Europejskiej o pomoc finansową dla zagrożonych kryzysem banków.   Minister gospodarki Luis de Guindos wysłał w tej sprawie pismo do przewodniczącego eurogrupy.    Według najnowszych badan hiszpańskiego sektora bankowego na rewitalizację tamtejszych instytucji finansowych należy przeznaczyć ponad 60 miliardów euro. Nie powinno być z tym problemu, ponieważ ministrowie finansów strefy euro zgodzili się już wcześniej na pomoc sięgająca nawet 100 miliardów euro.     “Nie możemy odejść od wspólnej waluty. Podczas kolejnego szczytu Unii musimy znaleźć sposób na ściślejszą integrację. Dlatego należy teraz określić dokładnie okres kolejnych faz reform i ich kryteria. Przesłanie polityczne musi być tu silne a kalendarz zmian jasno określony, by dało się przywrócić zaufanie inwestorów i stabilność strefy euro” – powiedział premier Mariano Rajoy   Następny krok w kwestii ratowania hiszpańskich banków będzie należał do Komisji Europejskiej i Europejskiego Banku Centralnego, które będą musiały dokładnie wyznaczyć wysokość pomocy finansowej dla zadłużonych banków. 
