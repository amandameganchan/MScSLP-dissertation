# ORIG TITLE    Belfast: ciąg dalszy wojny o brytyjską flagę . 
# ORIG CONTENT  Już od czterech dni trwają rozruchy w stolicy Irlandii Północnej. Ich przyczyną była wydana w grudniu decyzja władz miejskich Belfastu o usunięciu flagi brytyjskiej z budynku ratusza. W samorządzie miejskim dominują nacjonaliści. Decyzja ta rozgrzała do czerwoności emocje wśród zwolenników unii Irlandii Północnej z Wielką Brytanią.   Tej nocy ci ostatni obrzucili siły porządkowe cegłami, butelkami i świecami dymnymi. Policja mówi nawet o użyciu przez manifestantów broni palnej. Z powodu rozruchów już 52 policjantów odniosło obrażenia. Policja zatrzymała około 70 osób.   O tym, jak położyć kres aktom przemocy, zaczęli dyskutować miejscowi politycy i przedstawiciele kościołów. Demokratyczna Partia Unionistyczna wezwała wszystkich do zachowania spokoju. Negocjacje mogą jednak być trudne ze względu na spontaniczny charakter rozruchów, rozpoczętych bez udziału polityków. Aktualne starcia są najpoważniejszymi tego typu wydarzeniami w Irlandii Północnej od zawarcia traktatu pokojowego w roku 1998. 
