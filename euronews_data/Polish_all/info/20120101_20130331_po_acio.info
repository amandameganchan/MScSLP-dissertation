# ORIG TITLE    RPA: kontrowersyjny polityk wskazuje palcem winnych masakry . 
# ORIG CONTENT  Julius Malema, były szef młodzieżówki Afrykańskiego Kongresu Narodowego –  wzywa do ustąpienia prezydenta RPA i ministra spraw wewnętrznych. Jego zdaniem, to oni odpowiadają za maskarę do jakiej doszło w pobliżu Rustenburga. Oskarżył też policję, że broniła interesów jednego ze związków zawodowych powiązanych z wpływowym biznesmenem.   “Podjęliśmy decyzję żeby tu przyjechać i wysłuchać każdego z was, każdego z osobna, powinniście docenić to wsparcie” – mówił Julius Malema do górników i rodzin zmarłych.     W czwartek około 3000 pracowników kopalni platyny zrzeszonych w Narodowym Związku Górników urządziło strajk, domagając się podwyżek pensji. Interweniowała policja. Gdy protestujący nie chcieli się rozejść funkcjonariusze otworzyli ogień. Tragiczny bilans – 34 osoby zginęły a 78 zostało rannych. Zdaniem Malemy, za rozlew krwi odpowiadają politycy, dlatego powinni ustąpić.   Malema został wyrzucony z Afrykańskiego Kongresu Narodowego m.in. za podżeganie do nienawiści rasowej, nawoływał też do konfiskaty ziemi Afrykanerom i do nacjonalizacji kopalń. Wśród zwykłych obywateli uchodzi za “trybuna ludowego” i nadal cieszy się sporym poparciem. 
