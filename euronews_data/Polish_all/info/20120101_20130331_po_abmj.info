# ORIG TITLE    Mini-szczyt w Rzymie za wspieraniem wzrostu gospodarczego . 
# ORIG CONTENT  Czwórka uczestników mini-szczytu w Rzymie – Mario Monti, Angela Merkel, François Hollande i Mariano Rajoy – starała się uspokoić obawy Europejczyków co do przyszłości strefy euro. Spotkanie miało być etapem wstępnym przed szczytem strefy przewidzianym na koniec miesiąca. Prezydent Francji mówił następnie o konieczności zaufania, by rynki nie rozchwiały się całkowicie:   “Jesteśmy świadomi tego, że musimy wystosować odpowiedni sygnał. Sygnał spójności, stabilności, solidarności. I myślę, że to właśnie dzisiaj zrobiliśmy”.   Potwierdzono kilka wspólnych elementów, takich jak potrzeba wspierania wzrostu gospodarczego, poprzez wykorzystanie 1% europejskiego PKB, czyli około 130 miliardów euro. Angela  Merkel zgadza się, ale nie chce, by uczyniono to ze szkodą dla dyscypliny budżetowej. Kanclerz Niemiec chce więcej integracji politycznej i finansowej, i więcej kontroli.     “Jeśli dam pieniądze jakiemuś bankowi hiszpańskiemu, albo w innym kraju, nie mogę od niego żądać przeprowadzenia takiej czy innej reformy. Nie mam takiej władzy. Mogę czegoś takiego żądać tylko od moich banków. I to jest problem. To nie jest tak, że chcę pomóc, albo nie chcę. Mamy traktaty, których muszę przestrzegać”   Prezydent Francji powiedział natomiast, że nie może być mowy o przekazaniu suwerenności bez większej solidarności. Cała czwórka zgadza się natomiast co do opodatkowania transakcji finansowych i woli uruchomienia wszystkich istniejących już mechanizmów stabilizacyjnych. Dalszy ciąg rozmów, już w pełnym gronie przywódców strefy euro – 28 i 29 czerwca w Brukseli. 
