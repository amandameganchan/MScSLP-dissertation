# ORIG TITLE    Chińsko-amerykańska wojna internetowa . 
# ORIG CONTENT  Coraz bardziej iskrzy na łączach internetowych między Chinami a Stanami Zjednoczonymi. Jedna z amerykańskich firm, doradzająca między innymi Białemu Domowi, oskarża armię chińską o finansowanie cyber-ataków na gazety, firmy i agencje amerykańskie. Według tej firmy chińscy hackerzy działają bezpośrednio na rozkaz dowództwa wojskowego. Mówi rzecznik Białego Domu: . “Wielokrotnie wyrażaliśmy zaniepokojenie odnośnie internetowego piractwa. Rozmawialiśmy o tym z najwyższymi władzami Chin, w tym z dowództwem wojskowym. Będziemy to czynić w dalszym ciągu. To jest wielkie wyzwanie, nad którym prezydent pracuje. Prezydent poprosił kongres, by podjął w tej sprawie odpowiednie działania”. Według firmy Mandiant ataki są prowadzone z tego budynku na północnym przedmieściu Szanghaju. Piraci mają należeć do grupy APT1, blisko związanej z należącą do chińskiej armii jednostką Unit 61398. Mówi Grady Summers, wiceprezes firmy Mandiant: . “Posiadane przez nas dowody jasno pokazują, że nie chodzi o izolowaną grupę piratów. Oni należą do Unit 61398, są finansowani przez armię. Chińska Partia Komunistyczna nie tylko wie o ich działalności, ale wręcz wspiera ją”. Pekin w zdecydowany sposób zdementował te oskarżenia i określił je jako “nieprofesjonalne”. Chiny przypominają, że są również ofiarą hackerów, ale… amerykańskich. 
