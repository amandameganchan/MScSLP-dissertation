# ORIG TITLE    Zabójstwo jednego z przywódców tunezyjskiej opozycji . 
# ORIG CONTENT  Gniew członków opozycji tunezyjskiej, zgromadzonych przed Ministerstwem Spraw Wewnętrznych, po śmierci jednego z jej przywódców. Coraz liczniejszy tłum protestuje przeciwko zabójstwu Chokriego Belaida. Został on zabity w środę rano, gdy wychodził z domu. Niezidentyfikowany mężczyzna oddał kilka strzałów w głowę i klatkę piersiową polityka. Chokri Belaid był przywódcą jednej z organizacji wchodzących w skład opozycyjnej koalicji w Tunezji. Bezpardonowo krytykował poczynania rządu. Jego bliscy uważają, że za jego śmierć odpowiada umiarkowana islamistyczna partia rządząca Ennahda. Zabójstwo Belaida potępił składający wizytę w Parlamencie Europejskim prezydent Tunezji: . “To obrzydliwe zabójstwo przywódcy politycznego, którego dobrze znałem, który był od dawna moim przyjacielem, to zabójstwo polityczne dziś, w tej chwili, gdy było wiadomo, że wygłoszę tu przemówienie – to jest groźba, to list adresowany do mnie, które jednak nie zostanie przyjęty. Odmówimy przyjęcia tego przesłania i będziemy demaskować wrogów rewolucji”. Zaraz potem prezydent wrócił pośpiesznie do Tunezji, gdzie demonstracje mają coraz bardziej gwałtowny przebieg. W mieście Sidi Bouzid, kolebce rewolucji sprzed dwóch lat, policja użyła gazów łzawiących, by uniemożliwić atak na swoją siedzibę. 
