# ORIG TITLE    Tajlandia: krwawy początek ramadanu . 
# ORIG CONTENT  Eksplozja samochodu pułapki przed centrum handlowym w mieście Sungai Kolok w Tajlandii, przy granicy z Malezją. Zginęły dwie osoby a cztery zostały ranne.   Ładunek zdetonowano gdy ludzie zaczęli się schodzić na okoliczny targ. Budynek stanął w ogniu. Czwórka ludzi w panice uciekła na dach, skąd zostali ewakuowani przez służby ratunkowe.   Władze powiązały atak z początkiem ramadanu i przygotowują się na ewentualne, następne, akcje zamachowców.    To już kolejna eksplozja w tym regionie. W czwartek w nocy zdetonowano bombę przy drodze w prowincji Yala, zginął mieszkaniec jednej z okolicznych wsi, ranna została jedna osoba.   Od 2004 roku w islamskiej rebelii na południu Tajlandii zginęło ponad 5000 osób. Region wcześniej należał do Malezji. Powstańcy sprzeciwiają się dominacji Bangkoku. Zamachowcy nie oszczędzają nikogo, wśród ofiar są wojskowi, cywile, muzułmanie oraz buddyści. 
