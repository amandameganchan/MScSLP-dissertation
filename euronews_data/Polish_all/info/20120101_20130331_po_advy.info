# ORIG TITLE    Burza śnieżna powoduje chaos w północno-wschodniej części USA . 
# ORIG CONTENT  Burza śnieżna uderzyła w kilkanaście stanów położonych w północno-wschodniej części USA. Rekordowe opady śniegu zanotowano w szczególności w ostatnich godzinach w Chicago w stanie Illinois. Poważnie zakłócony jest ruch lotniczy. Na międzynarodowym lotnisku w Chicago odwołano prawie tysiąc lotów. Częściowo sparaliżowane są również inne lotniska w regionie. Śnieg bardzo utrudnia również ruch drogowy. Co najmniej cztery osoby zginęły w wypadkach spowodowanych przez trudne warunki atmosferyczne. Skutki burzy śnieżnej można odczuć również w stanach Indiana, Minnesota, Wirginia i Dakota Północna. Teraz żywioł atakuje również Waszyngton. Według meteorologów w środę na stolicę USA może spaść do 15 centymetrów śniegu. 
