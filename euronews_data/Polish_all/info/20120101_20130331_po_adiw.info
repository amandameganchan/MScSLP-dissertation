# ORIG TITLE    Zwycięzca Wojny w Zatoce nie żyje . 
# ORIG CONTENT  Barack Obama powiedział o nim: “Odszedł amerykański patriota”. Generał Norman Schwarzkopf zmarł w ostatnią środę na Florydzie w wieku 78 lat.   Jego najważniejszym wojskowym dokonaniem było dowodzenie siłami amerykańskimi podczas pierwszej wojny w Zatoce Perskiej w roku 1991.   Były prezydent George Bush senior, który sprawował swoją funkcję właśnie podczas tamtej wojny i który przebywa obecnie w szpitalu na oddziale intensywnej terapii, powiedział, że opłakuje śmierć jednego z najwybitniejszych dowódców wojskowych swojego pokolenia.   Operacja Pustynna Burza trwała zaledwie sześć tygodni. Doprowadziła ona do usunięcia wojsk Saddama Husajna z Kuwejtu. Armia iracka musiał wycofać się aż do stolicy kraju Bagdadu.   Według specjalistów była to jedna z najlepiej przeprowadzonych kampanii wojennych w historii.   Norman Schwarzkopf odszedł z armii zaraz po zwycięstwie, jeszcze w 1991 roku. Zajął się następnie działalnością doradczą jako ekspert od analizy wojskowej. 
