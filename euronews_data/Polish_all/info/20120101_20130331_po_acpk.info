# ORIG TITLE    Gdzie jest chiński wiceprezydent? . 
# ORIG CONTENT  Chińska opinia publiczna zastanawia się, co się dzieje z kandydatem na następnego prezydenta Chin, Szi Czin Pingiem. Wiceprzewodniczący Chin nie pokazuje się publicznie od ponad tygodnia. Szi miał spotkać się między innymi z amerykańską Sekretarz Stanu, Hillary Clinton, a także szefami rządu Danii i Szanghaju. Jednak na żadnym z tych planowanych spotkań się nie pojawił. W Chinach panuje zwyczaj, że oficjalnie nie informuje się o stanie zdrowia najważniejszych osób w państwie. Rzecznik prasowy Szi powiedział, że nie ma żadnych informacji do przekazania w temacie zdrowia wiceprzewodniczącego. A na pytanie, czy Szi żyje, odpowiedział, że ma nadzieję, że dziennikarze potrafią zadawać poważne pytania. Nieoficjalnie mówi się o tym, że Szi doznał urazu pleców w czasie pływania w basenie. Potwierdziły to trzy niezależne źródła, pragnące zachować anonimowość. Wobec braku oficjalnych wiadomości, w internecie pojawiły się sugestie, że Szi popadł w niełaskę i że został zmuszony do usunięcia się w cień życia publicznego. W ostatnich dniach jeden z czołowych polityków Komunistycznej Partii Chin, Bo Xiliai, został usunięty z politbiura po tym, gdy jego żona została oskarżona o morderstwo. A jeden z ważniejszych doradców prezydenta został zdegradowany, gdy jego syn spowodował wypadek samochodowy. XVIII Kongres Partii Komunistycznej rozpocznie się już w październiku. 
