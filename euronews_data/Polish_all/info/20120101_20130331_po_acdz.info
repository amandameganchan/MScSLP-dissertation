# ORIG TITLE    Piętnaście włoskich banków w dół . 
# ORIG CONTENT  Agencja ratingowa Standard &amp; Poor’s obniżyła oceny 15 włoskich banków i ostrzegła, że Włochy stoją przed głębszą i dłuższą recesją niż pierwotnie oczekiwano.   Banki trzeciej gospodarki strefy euro znajdują się pod coraz mocniejszą presją ze względu na kryzys zadłużenia – wśród aktywów mają znaczną ilość rządowych obligacji skarbowych, co oznacza, że w przypadku problemów Rzymu ze spłatą zobowiązań, część z banków może mieć problemy z utrzymaniem płynności finansowej.   Włosi martwią się nie tylko swoją sytuacją – pilnie obserwują też wydarzenia w Hiszpanii. Premierzy obu państw jak dotąd zapewniają, że ich kraje nie będą potrzebowały pomocy ze strony Unii Europejskiej, jednak inwestorzy zaczynaja w to wątpić. Zwłaszcza, po publikacjach kolejnych danych zwiastujących gospodarcze spowolnienie.   Z pomocą Włochom i Hiszpanii może przybyć Europejski Bank Centralny, który nie wyklucza możliwości wykupu włoskich i hiszpańskich obligacji. Choć według szefa banku, Mario Draghiego, nie nastąpi to wcześniej niż we wrześniu. 
