# ORIG TITLE    Liban spokojniejszy po interwencji armii . 
# ORIG CONTENT  Szefowa unijnej dyplomacji, Catherine Ashton spotkała się w Bejrucie z władzami Libanu. W kraju dochodzi do starć między sunnitami i szyitami, które są podsycane w związku z trwającą w sąsiedniej Syrii wojną domową. W ubiegłym tygodniu w zamachu bombowym zginął libański szef wywiadu, który często krytykował prezydenta Syrii, Baszara al-Assada. W poniedziałek na ulicach libańskich miast pojawiły się oddziały wojskowe, ale mimo to w nocy znów doszło do starć między zwaśnionymi odłamami islamu. Zginęły dwie osoby, a od piątku w starciach zabitych zostało już osiem osób. Dopiero nad ranem sytuacja w stolicy Libanu uspokoiła się. “Dzięki Bogu, sytuacja jest już dobra i spokojna, dzięki interwencji libańskiej armii. Teraz czujemy się bezpieczniej, przed nami kolejny dzień, ale jest coraz ciężej”, mówi jeden z mieszkańców. W Bejrucie odbyła się antyrządowa demonstracja. Protestujący wzywali rząd do dymisji – ich zdaniem na władzę zbyt duży wpływ ma Hezbollah, który popiera prezydenta Syrii i potępia syryjskich rebeliantów. 
