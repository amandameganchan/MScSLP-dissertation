# ORIG TITLE    Rakiety spadają na Gazę i Izrael, giną dzieci . 
# ORIG CONTENT    Siły powietrzne Izraela ponowiły naloty na Strefę Gazy w niedzielę wieczorem. Według służb medycznych zginęły trzy osoby, w tym dwunastoletni chłopiec.   Świadkowie mówią, że jeden z pocisków uderzył w dom mieszkalny i ranił wiele dzieci.   Izrael potwierdził przeprowadzenie akcji na terytorium Strefy Gazy, ale twierdzi, że celem nalotów był skład broni i cztery wyrzutnie rakiet.   Ponowny wybuch przemocy pomiędzy Palestyńczykami i Izraelem jest wynikiem zabicia przez Izraelczyków szefa Komitetów Oporu Ludowego Zuheira al-Qaissi, który był odpowiedzialny za wielokrotne ataki rakietowe na Izrael.     W położonym na południu Izraela mieście Aszkelon czwarty dzień z rzędu trwa ostrzał rakietowy z terytorium strefy gazy.   Choć w niedzielę na miasto spadło 50 rakiet, nie ma doniesień o ofiarach wśród cywilów.   W odległości 40 kilometrów od granicy ze Strefą Gazy zamknięto wszystkie szkoły. 
