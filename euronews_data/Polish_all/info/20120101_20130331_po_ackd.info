# ORIG TITLE    Libia: eksplozja w stolicy . 
# ORIG CONTENT  Kolejny wybuch samochodu pułapki w Libii. Ładunek eksplodował pod autem należącym do egipskiego dyplomaty. Tym razem, nikt nie zginął. To już kolejna eksplozja, która w ostatnich dniach wstrząsnęła Trypolisem.  Po blisko roku od zakończenia antyrządowego powstania, w Libii nadal dochodzi do aktów przemocy. Największym wyzwaniem dla władz jest teraz zapewnienie bezpieczeństwa.   O zorganizowanie ostatnich zamachów oskarżono grupy powiązane z poprzednim reżimem.     “Motywy, które skłoniły ich do działania są rożne, kieruje też nimi chęć zemsty. Próbują zastraszyć zwykłych obywateli i sprawić, by powrót do normalnego życia był niemożliwy” – powiedział Omar al-Khadrawi, zastępca ministra spraw wewnętrznych Libii.   W niedzielę Trypolisem wstrząsnęła seria eksplozji. Przed budynkami rządowymi wyleciały w powietrze trzy samochody-pułapki, zabijając dwie osoby i raniąc cztery. Władze poinformowały, że w związku z zamachami zatrzymano 32 osoby, działające w grupie powiązanej z poprzednim reżimem.   . 
