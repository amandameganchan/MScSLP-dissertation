# ORIG TITLE    Geert Wilders persona non grata w Australii . 
# ORIG CONTENT  Geert Wilders persona non grata w Australii! Tak uważają przynajmniej manifestanci, niezadowoleni z wizyty holenderskiego deputowanego na antypodach. Wilders jest znany ze swojej gwałtownej anty-islamskiej retoryki. Grupa około czterdziestu osób próbowała zablokować dostęp do sali konferencyjnej, w której Holender miał wystąpić. “Wszyscy uczestnicy tej manifestacji są przeciwni przemocy. Próbujemy pokazać, że jesteśmy przeciwko islamofobii i temu wszystkiemu, co mówią Geert Wilders i ci, którzy słuchają jego przemówień.” . Holenderski polityk Geert Wilders, założyciel nacjonalistycznej Partii Wolności, nigdy nie ukrywał swojej woli walki przeciwko temu, co określa jako “islamizacja Zachodu”. “Przyjechałem tu, by przestrzec Australię co do prawdziwej natury islamu. To jest nie tylko religia, wielu ludzi o tym zapomina. To jest przede wszystkim niebezpieczna i totalitarna ideologia.” . Geert Wilders, któremu stale towarzyszą ochroniarze, domaga się wręcz zakazu Koranu. W końcu 2010 roku był sądzony przed sądem w Amsterdamie pod zarzutem prowokowania nienawiści rasowej. Sąd jednak uniewinnił go. 
