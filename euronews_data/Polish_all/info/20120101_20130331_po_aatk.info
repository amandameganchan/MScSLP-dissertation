# ORIG TITLE    Janukowycz: “To akt terroru.” . 
# ORIG CONTENT    Zamachy w Dniepropietrowsku zostały nazwane przez władze Ukrainy “aktami terroru”.   W wyniku eksplozji ładunków wybuchowych obrażenia odniosło 30 osób.   Z ustaleń policji wynika, że bomby zostały umieszczone wzdłuż linii tramwajowej w koszach na śmieci.   Władze zaoferowały 2 miliony hrywien nagrody za informacje mogące pomóc w ujęciu sprawców. “Do tego dochodzenia zostaną wyznaczeni nasi najlepsi oficerowie śledczy. Poza służbą bezpieczeństwa z Dniepropietrowska i oddziałami ministerstwa spraw wewnętrznych zostanie stworzona specjalna grupa badająca tę sprawę“ - powiedział prezydent Wiktor Janukowycz.    Piątkowe zamachy miały miejsce w rodzinnym mieście odbywającej karę więzienia liderki ukraińskiej opozycji, byłej premier Julii Tymoszenko.    Dotychczas nikt nie przyznał się do przeprowadzenia zamachów. Policja nie potwierdza też zatrzymania żadnych osób mogących mieć z nimi związek .    Wybuchy w Dniepropietrowsku miały miejsce zaledwie sześć tygodni przed mistrzostwami europy w piłce nożnej Euro 2012, których Ukraina jest współgospodarzem razem z Polską. 
