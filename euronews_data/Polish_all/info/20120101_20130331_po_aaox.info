# ORIG TITLE    Przebierane bunga-bunga Silvio Berlusconiego . 
# ORIG CONTENT    Samym kryzysem żyć nie można – doszli do wniosku wydawcy włoskich gazet. Na pierwsze strony powrócił były premier Silvio Berlusconi i jego proces w sprawie bunga-bunga.    Modelka Imane Fadil zeznała przed sądem, że dostała 2000 euro za udział w jednej z tych osławionych libertyńskich imprez. Opowiedziała także, że była świadkiem występu striptizerek przebranych za zakonnice. Jedną z nich miała być obecna prominentna członkini partii Lud Wolności.   Głównym wątkiem afery bunga-bunga pozostaje domniemany płatny seks byłego szefa włoskiego rządu z nieletnią wówczas tancerką Ruby. Zarówno Berlusconi jak i sama Ruby zaprzeczają tym oskarżeniom.   Fakt, że Berlusconi pozostawał w bliskich stosunkach z tancerką wydaje się jednak niepodważalny. Miał on użyć swoich wpływów, by wymóc na policji zwolnienie jej z aresztu, gdy została zatrzymana za kradzież.   Obecnie Berlusconi broni się przed sądem jeszcze w dwóch innych procesach, o malwersacje podatkowe i nadużywanie władzy. W procesie o łapówkarstwo został uniewinniony z powodu przedawnienia sprawy. 
