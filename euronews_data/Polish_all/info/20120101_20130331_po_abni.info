# ORIG TITLE    Wybory prezydenckie w Meksyku . 
# ORIG CONTENT  Kampania wyborcza w Meksyku wkracza w decydującą fazę. W weekend uprawnieni do głosowania wybiorą deputowanych do parlamentu, a przede wszystkim nowego prezydenta.  . Największe szanse na zwycięstwo ma kandydat Partii Rewolucyjno-Instytucjonalnej Enrique Peña Nieto. Sondaże dają mu 15% przewagi nad rywalami.     “Meksykanie maja dość stagnacji w gospodarce, podziałów społecznych i przestępczości. Te wybory są szansą na zmiany” – przekonuje Nieto.   45-letni polityk jest obecnie gubernatorem stanu Meksyk. Jego żona jest aktorką występującą w niezwykle popularnych w tym kraju telenowelach. Krytycy Nieto zarzucają mu, że cała jego kariera polityczna jest oparta jedynie na dobrych stosunkach ze światem mediów.    “On jest ucieleśnieniem wszechwładzy stacji telewizyjnych i związanych z nimi grup” – mówi studentka Maria Regueiro.   Głównymi przeciwnikami Nieto w wyborach są kandydat lewicy Andres Manuel Lopez Obrador i kandydatka rządzących obecnie konserwatystów Josefina Vasquez Mota. 
