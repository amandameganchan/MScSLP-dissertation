# ORIG TITLE    W Hiszpanii ruszył proces w sprawie handlu dziećmi . 
# ORIG CONTENT  Osiemdziesięcioletnia zakonnica jest pierwszą osobą, która zasiadła na ławie oskarżonych w sprawie handlu dziećmi w Hiszpanii.   Maria Gomez Valbuena jest oskarżona o więzienie nieletnich i fałszowanie dokumentów.   Przed budynkiem sądu, gdzie odbyła się rozprawa, zebrał się tłum oburzonych Hiszpanów.        “Nie wiem kim jestem. Oficjalnie mam być biologiczna córką moich rodziców, tak jakbym urodziła się u nich w domu. To wszystko zostało ukartowane w taki sposób, by ich chronić” – mówi Maria de la Paloma Perez Calleja, przekonana, że jest jednym z tysięcy dzieci odebranych prawdziwym rodzicom.         Przypuszcza się, że handel dziećmi rozpoczął się za czasów rządów generała Franco, kiedy władze odbierały dzieci rodzicom o poglądach republikańskich. Proceder miał trwać także po roku 1975.   Przewodniczący stowarzyszenia poszukującego dzieci żąda ekskomuniki dla zakonnicy, jeśli ta okaże się winna.   Rząd Hiszpanii zapewnia obecnie testy DNA wszystkim obywatelom kraju, którzy wierzą, że zostali uprowadzeni jako niemowlęta. Testom mogą poddać się także rodzice poszukujący swoich biologicznych dzieci.   . 
