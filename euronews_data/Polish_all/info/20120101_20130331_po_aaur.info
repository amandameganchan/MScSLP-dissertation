# ORIG TITLE    Putin i Miedwiediew razem na pochodzie pierwszomajowym w Moskwie . 
# ORIG CONTENT  Kilka dni przed objęciem prezydentury przez Władimira Putina święto 1 Maja miało w Rosji bardzo polityczny charakter. Na ulicach Moskwy pojawili się razem odchodzący prezydent Dimitrij Miedwiediew i przyszły szef państwa Władimir Putin. Obaj uczestniczyli w pochodzie z okazji Święta Pracy. Po raz pierwszy od roku 1996, a więc od czasów Borysa Jelcyna, prezydent Rosji szedł w pochodzie pierwszomajowym. Według moskiewskiej policji, prezydentowi i prezydentowi elektowi towarzyszyło około 120 tysięcy osób. W poniedziałek 7 maja, dwa miesiące po kontrowersyjnych wyborach, które wywołały liczne protesty, Władimir Putin zasiądzie ponownie na fotelu szefa państwa. Ale na razie, idąc w pochodzie, przyszły prezydent powiedział, że by utrzymać się w formie, stara się “więcej pracować”. Oprócz pochodu zwolenników partii rządzącej, w Moskwie odbyła się również manifestacja z okazji Święta pracy, zorganizowana przez opozycyjną partię komunistyczną. 
