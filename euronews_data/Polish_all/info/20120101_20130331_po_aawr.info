# ORIG TITLE    Putin został zaprzysiężony na prezydenta Rosji . 
# ORIG CONTENT  Władimir Putin po czterech lat w roli premiera, powrócił na stanowisko prezydenta Federacji Rosyjskiej. Jednym z pierwszych symboli zmiany na stanowisku głowy państwa, było przejęcie przez Putina tak zwanej “walizeczki atomowej”, dzięki której prezydent wydaje ostateczny rozkaz do ataku atomowego. Po niezwykle uroczystym zaprzysiężeniu na Kremlu, rozpoczęła się trzecia kadencja Putina. Wcześniej był on głową państwa przez osiem lat od 2000 roku. “Przyjmując urząd prezydenta Federacji Rosyjskiej, przyjmuję również wszelkie obowiązki wobec ojczyzny”, powiedział nowy-stary prezydent w czasie swojej przemowy inauguracyjnej. “Jej interesy, bezpieczeństwo, i dobrobyt obywateli, zawsze były i zawsze będą dla mnie priorytetem”. Zaprzysiężeniu prezydenta towarzyszyły protesty opozycji. Oskarża ona Putina o zawłaszczanie państwa i łamanie praw człowieka i swobód obywatelskich. Zdaniem opozycji Putin zwyciężył między innymi dzięki zdecydowanej akcji przeciw swoim rywalom politycznym. W niedzielę w czasie demonstracji opozycji aresztowano ponad 400 osób. Dziś w Moskwie na Placu Puszkinowskim protestowało około tysiąca osób. Zatrzymano 125 z nich. Putin został wybrany na urząd prezydenta miesiąc temu. W pierwszej turze wyborów uzyskał ponad 63 procent głosów. 
