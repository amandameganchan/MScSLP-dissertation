# ORIG TITLE    Moody’s tnie ratingi hiszpańskich banków . 
# ORIG CONTENT  Agencja ratingowa Moody’s obniżyła ratingi szesnastu hiszpańskich banków. Jak wyjaśniono w komunikacie, ma to związek z obawami o wzrost tzw. złych długów sektora bankowego. Chodzi o pieniądze z kredytów i pożyczek zagrożonych niespłaceniem. Na liście banków, którym obniżono ratingi znaleźli się trzej najwięksi kredytodawcy w Hiszpanii – Banco Santander, BBVA i La Caixa.   W raporcie agencji Moody’s, eksperci nie wspomnieli natomiast o zagrożonej upadłością  Bankii, banku, który został 9 maja przejęty przez hiszpański rząd. Nie zakończyło to jednak problemów tej instytucji finansowej. Jej akcje spadły gwałtownie po tym, jak jedna z gazet ujawniła, że od momentu przejęcia banku klienci wycofali ze swoich rachunków milard euro.   Agencja Moody’s wskazuje, że na obniżkę ratingu banków wpływ miały także słabe wskaźniki makroekonomiczne tego kraju, między innymi najwyższe w całej Unii bezrobocie. Według Eurostatu stopa bezrobocia w Hiszpanii wynosi 23,6%. 
