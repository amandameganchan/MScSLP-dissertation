# ORIG TITLE    Pakistańska dziewczynka raniona przez talibów będzie leczona w Wielkiej Brytanii . 
# ORIG CONTENT  Malala Yousufzai będzie leczona w Wielkiej Brytanii. Pakistańska uczennica niemal przypłaciła życiem swoją kampanię na rzecz prawa do nauki dla dziewczynek. Chodzi o kontrolowaną przez talibów dolinę Swat – region Pakistanu nad którym rząd centralny ma ograniczoną władzę. 14-latce wielokrotnie grożono śmiercią, a w ubiegłym tygodniu autobus szkolny, którym jechała, został zaatakowany przez uzbrojonego mężczyznę. W niedzielę na centralnym placu Karaczi zebrały się dziesiątki tysięcy ludzi na wiecu poparcia dla uczennicy, która stała się symbolem oporu przeciw rządom islamskich fanatyków religijnych. Organizatorem wiecu była partia MQM. “Nie chcemy talibanizacji. Odrzucamy wykorzystywanie islamu i tak zwanego patriotyzmu dla potrzeb szerzenia wiary talibów”, powiedział jeden z uczestników wiecu. Przeciwnicy pakistańskiego rządu uważają, że atak na uczennicę pokazuje słabość państwa w walce z talibskimi bojownikami. Po ataku aresztowano cztery osoby. Talibowie zapowiedzieli kolejne ataki na uczennicę. 
