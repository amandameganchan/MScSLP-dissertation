# ORIG TITLE    Tymoszenko zgodziła się na przeniesienie do szpitala . 
# ORIG CONTENT  Julia Tymoszenko, była ukraińska premier, zgodziła się na przeniesienie do charkowskiego szpitala. Tymoszenko zgodziła się na przeprowadzkę, pod warunkiem, że przez cały czas przebywać z nią będzie niemiecki lekarz Lutz Harms. Wcześniej była premier odmawiała leczenia, bo obawiała się o swoje życie. Jednak po przedyskutowaniu sytuacji z prawnikiem, zgodziła się na zmianę więzienia na szpital. Tymoszenko cierpi z powodu wypadnięcia co najmniej jednego dysku, jednak nie chce skorzystać z ukraińskiego szpitala ze względu na higienę i obawę infekcji, lub jak twierdzi, czegoś gorszego, co może spotkać więźnia politycznego. Teraz była premier prosi, by nie bojkotowac Euro 2012 ze względu na jej uwięzienie. “Ona ma nadzieję, że polityczny hałas szybko umilknie, jeszcze przed mistrzostwami. To są ciężkie chwile dla niej, ale Euro ma być świętem sportu, a nie kryzysem politycznym”, powiedziała córka Tymoszenko. Była premier od 20 kwietnia prowadzi strajk głodowy, by zaprotestować przeciwko rzekomemu pobiciu jej przez strażników. W środę ma zakończyć głodówkę, pod obserwacją lekarzy. 
