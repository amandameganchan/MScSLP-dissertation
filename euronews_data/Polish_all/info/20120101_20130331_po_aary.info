# ORIG TITLE    Wielka Brytania: niejasne powiązania między ministrem kultury a koncernem Murdocha . 
# ORIG CONTENT  Jeremy Hunt, brytyjski minister kultury, nie poda się do dymisji. Taką decyzję podjął za to jeden z jego doradców. Adam Smith przyznał, że jego relacje z grupą Murdocha News Corp były zbyt bliskie. Jego szef, minister kultury, miał się w tym samym czasie wypowiedzieć na temat wykupienia całości akcji nadawcy satelitarnego BSkyB właśnie przez News Corp. Minister kultury i cały rząd Davida Camerona znalazł się w kłopotliwej sytuacji z powodu zeznań syna magnata prasowego. Teraz jednak ojciec, Rupert Murdoch, stara się bagatelizować swoje powiązania z władzą. Przyznaje, że spotkał się z premierem kilkakrotnie w roku 2010, ale nigdy o nic go nie prosił. “Szczerze mówiąc, to przesłuchanie przed komisją jest dobrą okazją, by podważyć pewne mity” – powiedział Murdoch. Premier Cameron nakazał wcześniej stworzenie komisji, której zadaniem jest wyjaśnienie okoliczności skandalu podsłuchów telefonicznych zakładanych przez tabloid Murdocha “News of the World”, a także zbadanie powiązań prasy ze środowiskiem politycznym. 
