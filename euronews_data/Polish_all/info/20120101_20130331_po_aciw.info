# ORIG TITLE    Koniec misji obserwatorów w Syrii . 
# ORIG CONTENT  Obserwatorzy ONZ wyjeżdżają z Damaszku, bo o północy wygasa misji mandat. Wiadomo jedynie, że w Syrii pozostanie tzw. biuro łącznikowe, które będzie monitorować sytuację na miejscu. Nie podano jednak żadnych szczegółów na temat jego działalności.   Tymczasem kolejny dzień toczą się walki w Aleppo, drugim co do wielkości mieście Syrii. Według relacji operatora Agencji France Press, siły rządowe ostrzeliwują miasto z powietrza. Na amatorskich zdjęciach, które umieszczono w internecie widać uzbrojonych powstańców, którzy, prawdopodobnie, bronią pozycji w rejonie międzynarodowego lotniska.   Tegoroczne święto zakończenia ramadanu w Syrii do radosnych nie należy. Zgodnie z tradycją, to czas odwiedzin rodziny i bliskich, tymczasem na ulicach wielu miast trwają regularne walki. Nietrudno też o zabłąkaną kulę, bo na dachach wielu budynków rozlokowani są snajperzy, lojalni wobec obecnego dyktatora.   W miejscowości Sarja, w prowincji Ildib, mieszkańcy oddali hołd poległym powstańcom. Było to możliwe jedynie przez fakt, że region kontrolowany jest przez Wolną Armię Syryjską.   Według relacji miejscowych, odkopali oni kolejny masowy grób. Za zbrodnie obwiniają siły podległe reżimowi. 
