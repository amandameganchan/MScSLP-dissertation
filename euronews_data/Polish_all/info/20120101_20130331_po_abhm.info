# ORIG TITLE    Pierwsze tegoroczne zwycięstwo Republikanów . 
# ORIG CONTENT  Scott Walker, gubernator Wisconsin, pozostanie na stanowisku. Odwołania republikańskiego szefa stanu domagały się lokalne organizacje związkowe. Wszystko przez to, że w ubiegłym roku Walker przyjął ustawę likwidującą prawo pracowników sektora publicznego do zbiorowych negocjacji. To zapowiedź przełomu – powiedział gubernator po ogłoszeniu wyników. “Dziś mówimy Wisconsin, ale mówimy też naszemu krajowi i mówimy ludziom na całym świecie, że wyborcy naprawdę chcą przywódców, którzy potrafią podejmować najtrudniejsze decyzje”. Walker jest pierwszym gubernatorem w historii USA, który wygrał referendum o odwołanie. W głosowaniu, w którym jego rywalem był Demokrata Tom Barret, na urzędującego gubernatora zagłosowało 53 procent wyborców. Zdecydowane zwycięstwo Walkera jest niezwykle istotne w świetle zaplanowanych na listopad wyborów prezydenckich. Wisconsin należy do stanów, w których poparcie dla obu głównych partii jest zazwyczaj wyrównane. 6-procentowa przewaga Republikanów pokazuje, że tym razem Wisconsin przechyliło się na prawo, a to bardzo zła informacja dla walczącego o reelekcję Baracka Obamy. Cztery lata temu uzyskał on w Wisconsin ponad 56 procent głosów. 
