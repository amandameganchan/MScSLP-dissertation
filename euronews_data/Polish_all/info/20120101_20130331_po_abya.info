# ORIG TITLE    Syria: trwa bitwa o Damaszek . 
# ORIG CONTENT  Powstańcy nadali operacji kryptonim “Wulkan Damaszku”. Wolna Armia Syryjska przygotowuje szturm na budynek państwowej telewizji. Według włoskiej agencji prasowej Ansa, pracownicy otrzymali już ostrzeżenie, by niezwłocznie opuścić siedzibę.   Do starć między powstańcami a siłami podległymi reżimowi Assada dochodzi nieprzerwanie od niedzieli.  W nocy zacięte walki przetoczyły się przez dwie centralne dzielnice miasta- Mezze i Kafar Sousseh. Powstańcy przeprowadzili też szturm na budynek policji w Hadzar al Asswad.    Według relacji świadków, do kolejnych starć doszło w czwartek rano. Zdaniem opozycji, to początek końca reżimu a zwycięstwo jeszcze nigdy nie było tak blisko.   Według Syryjskiego Obserwatorium Praw Człowieka, tylko w ciągu ostatnich 48 godzin zginęło co najmniej 60 żołnierzy Wolnej Armii Syryjskiej.   Tymczasem mnożą się teorie na temat powodów, dla których Baszar al -Assad nie pojawił się w mediach po środowym zamachu bombowym, w którym zginął m.in. jego szwagier. 
