# ORIG TITLE    Negocjacje w Stambule: rozmowa euronews z przedstawicielem Iranu . 
# ORIG CONTENT  Po rozmowach sześciu mocarstw i Iranu na temat irańskiego programu jądrowego szef delegacji Teheranu Saïd Jalili udzielił wywiadu korespondentowi Euronews. Bora Bayraktar, Euronews: Czy wznowienie rozmów po piętnastu miesiącach przerwy oznacza, że rozpoczyna się nowy proces negocjacyjny? . Saïd Jalili: “Już przed piętnastoma miesiącami powiedziałem w Stambule, że jesteśmy gotowi do wznowienia rozmów natychmiast. Byliśmy gotowi. Uważaliśmy, że dyskusje powinny toczyć się w ramach współpracy. Teraz nasi rozmówcy zgadzają się z tym i to nas bardzo cieszy”. Saïd Jalili uważa, że pogrążona w kryzysie Europa najbardziej cierpi z powodu sankcji gospodarczych nałożonych na Iran. Saïd Jalili: “Dziś Europejczycy płacą wysoką cenę, na którą nie zasługują. Tracą okazje i możliwości, a to będzie miało negatywny wpływ na ich sytuację gospodarczą. Obecnie Islamska Republika Iranu ma duże zdolności eksportu do krajów Unii Europejskiej, zwłaszcza w takich dziedzinach gospodarki jak energetyka i przemysł naftowy. Europejczycy tracą również rynek irański, które reprezentuj 70 milionów konsumentów.” . Irański negocjator uważa, że Europa traci w ten sposób wiele możliwości eksportu swoich towarów. Saïd Jalili: “Istnieje wiele możliwości eksportu europejskich produktów, ale koszt sankcji nałożonych na banki jest ponoszony przez Europejczyków, bo my nie możemy ani importować, ani eksportować. Gdyby było inaczej, można by stworzyć tysiące miejsc pracy”. 
