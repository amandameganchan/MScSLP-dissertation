# ORIG TITLE    Koniec kampanii wyborczej w Grecji . 
# ORIG CONTENT  W niedzielę Grecy będą głosować, by wybrać nowy parlament. W piątek wieczorem w Atenach odbył się ostatni wiec socjalistów z partii PASOK. Jej szef Evangelos Venizelos, wciąż wierzy w zwycięstwo mimo prowadzonej przez dwa ostatnie lata polityki cięć budżetowych. Ta polityka jest żywo krytykowana przez grecką ulicę. Nieco lepsze sondaże ma partia Nowa Demokracja, której przywódcą jest Antonis Samaras. Jednakże wielu Greków uważa, że to właśnie ta formacja polityczna jest współodpowiedzialna – wraz z socjalistami – za przyjęcie niedawno kolejnych planów oszczędnościowych. Te dwie partie współpracują ze sobą od listopada w ramach koalicji rządowej. Jednakże sytuacja może zmienić się po niedzielnych wyborach. Wszystko zależeć będzie od rezultatów małych partii politycznych, którym pomóc może chęć wyborców zaprotestowania przeciwko sytuacji, w jakiej znalazł się kraj. W przeddzień wyborów 25 procent Greków nie wie jeszcze, na kogo głosować. 
