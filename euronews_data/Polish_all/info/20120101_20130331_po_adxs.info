# ORIG TITLE    Nasz specjalny wysłannik na tropie… włoskiego papieża . 
# ORIG CONTENT  A może ci wszyscy, którzy marzyli o papieżu Włochu, mają powody do satysfakcji? . Nasz wysłannik udał się do niewielkiej miejscowości Portacomaro Stazione, odległej o około 60 kilometrów od Turynu. W tamtejszym kościele w tę pierwszą niedzielę po konklawe panuje euforia. Rodzina Bergoglio pochodzi bowiem właśnie z tego regionu. Podczas nabożeństwa daleki kuzyn papieża Franciszka odczytał list, który zawiezie do Rzymu we wtorek, w dzień inauguracji pontyfikatu. A na razie krewni nowego papieża z dumą pokazują naszemu wysłannikowi zdjęcia z wizyt tego młodego wtedy człowieka, przybyłego z Argentyny, by odwiedzić swoich włoskich kuzynów. “Z tego co słyszeliśmy, on jest bardzo przywiązany do ziemi, pokazał to już w przeszłości – mówi kuzynka papieża Daniela Bergoglio. – Mamy nadzieję, że tu wróci.” . Kuzyn Delmo Bergoglio dodaje: . “Tu panuje bardzo szczególna atmosfera, ludzie tu są tak dumni. To są chłopi, robotnicy, raczej trudno uwierzyć, że papież mógłby tu przyjechać.” . Nasz wysłannik Claudio Rosmino mówi z miejsca, gdzie mieszkali niegdyś przodkowie papieża: . “Jesteśmy w Bricco Marmorito, o kilka kilometrów od Asti. Oto dom rodziny Bergoglio. Tu właśnie można znaleźć korzenie przyszłego papieża Franciszka.” . W tym domu mieszkał dziadek Jorge Bergoglio, przyszłego przywódcy Kościoła Katolickiego, urodzonego w Argentynie w roku 1936, w rodzinie imigrantów z Włoch. 
