# ORIG TITLE    Zabici i ranni w strzelaninie w Teksasie . 
# ORIG CONTENT  Trzy osoby nie żyją, cztery zostały ranne w wyniku strzelaniny do jakiej doszło na jednym z uniwersytetów w Teksasie. Napastnik zastrzelił policjanta i cywila, zanim sam został śmiertelnie postrzelony. Policja ogrodziła teren uniwersytetu, żeby upewnić się, że napastnik nie miał wspólników. Rannym udzielono szybkiej pomocy medycznej. “55-letnia kobieta, która została ranna, była operowana, jej operacja się zakończyła”, mówił Scott McCollum, zastępca szefa policji w College Station. “Jej stan jest określony jako krytyczny, dlatego jest pod obserwacją. Policjant ranny w korpus też jest po zabiegu, jego stan jest stabilny”. Do strzelaniny doszło w College Station, około 170 kilometrów od stolicy Teksasu, Austin. Sprawca to według policji 35-letni Thomas Cafall. Trwa dochodzenie w jego sprawie – policja poszukuje możliwych motywów, którymi kierował się napastnik. To trzecia w ostatnich tygodniach strzelanina, do której doszło w Stanach Zjednoczonych. Cztery tygodnie temu mężczyzna zaczął strzelać w trakcie premiery filmu w Colorado, 10 dni temu mężczyzna zabił 6 osób w Wisconsin. 
