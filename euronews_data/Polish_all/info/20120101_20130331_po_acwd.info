# ORIG TITLE    Prywatny statek kosmiczny na orbicie . 
# ORIG CONTENT  Dragon wystartował pomyślnie. Jest to pierwszy lot prywatnego statku kosmicznego, który ma służyć do zaopatrywania Międzynarodowej Stacji Kosmicznej. Statek został wyniesiony z przylądka Canaveral przez rakietę nośną Falcon 9. Na pokładzie Dragona – między innymi żywność dla astronautów, ubrania, a także sprzęt badawczy. Na orbitę poleciała również zamrażarka, a w niej między innymi lody waniliowo-czekoladowe dla astronautów, którym może nieco brakować zwykłych ziemskich przyjemności. Zamrażarka będzie jednak służyć głównie do przechowywania próbek do badań lekarskich. Ze względu na ograniczenia budżetu agencji NASA loty promów kosmicznych zostały zawieszone i transport na orbitę musi odbywać się z pomocą prywatnych firm. 
