# ORIG TITLE    Olimpiada – zaszkodziła, czy pomogła brytyjskiej gospodarce? . 
# ORIG CONTENT  Brytyjscy ekonomiści z utęsknieniem wypatrują dobrych informacji dla przeżywającej recesję brytyjskiej gospodarki. Dlatego tak bardzo oczekiwali na dane gospodarcze podsumowujące londyńskie igrzyska olimpijskie. Zgodnie z przewidywaniami, w okresie od kwietnia do czerwca radykalnie spadło bezrobocie. Liczba Brytyjczyków bez pracy osiągnęła najniższy poziom od prawie roku. Nie ma wątpliwości, że wiele z tych stanowisk powstało w związku z igrzyskami – niemal połowa nowych zatrudnionych przypada na Londyn. Często była to praca tymczasowa. To jednak koniec dobrych informacji. Wbrew nadziejom, olimpiada nie przyniosła krajowi oczekiwanego impulsu do wzrostu gospodarczego. Wręcz przeciwnie – stowarzyszenie brytyjskich firm obsługujących turystów zagranicznych poinformowało, że 88 procent jego członków zanotowało niższe zyski niż rok wcześniej. Ruch turystyczny spadł nie tylko w Londynie, ale w całej Wielkiej Brytanii. Brytyjskie Stowarzyszenie Hotelarskie podało, że hotele w Londynie miały przeciętne obłożenie na poziomie 80 procent – jak na sierpień to wyjątkowo nisko. Na niższe obroty narzekają też przedstawiciele handlu detalicznego. W porównaniu z ubiegłym rokiem liczba klientów spadła o blisko 5 procent. 
