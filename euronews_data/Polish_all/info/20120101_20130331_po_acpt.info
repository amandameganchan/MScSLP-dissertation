# ORIG TITLE    Jedenaście lat po zamachach na World Trade Center . 
# ORIG CONTENT  Po raz 11 mieszkańcy Nowego Jorku upamiętniają ofiary zamachów na World Trade Center. Jak we wszystkie poprzednie rocznice, uroczyście odczytane zostaną nazwiska wszystkich niemal 3 tysięcy ofiar. W tym roku jednak obchody będą wyjątkowe. Budowa dwóch nowych wież Światowego Centrum Handlu jest już na ukończeniu. Na miejscu zburzonych bliźniaczych wież, urosły nowe budynki. Jednym z bardziej znaczących osiągnięć było otwarcie przed rokiem muzeum upamiętniającego ataki z 11 września. W ciągu niespełna 12 miesięcy memoriał odwiedziło ponad 4,5 miliona ludzi. 11 lat temu terroryści porwali cztery samoloty, których użyli jako bomb. Dwie maszyny uderzyły w budynki WTC, trzecia w Pentagon w Waszyngtonie, a czwarty samolot rozbił się w Pensylwanii. O zamach oskarżona została siatka terrorystyczna Al-Kaida, jedną z decyzji podjętych po zamachach było wysłanie amerykańskich wojsk do Afganistanu. 
