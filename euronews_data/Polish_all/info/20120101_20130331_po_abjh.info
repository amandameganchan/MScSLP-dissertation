# ORIG TITLE    Zamieszki w Chile, Pinochet wciąż dzieli naród . 
# ORIG CONTENT    W stolicy Chile, Santiago, doszło do zamieszek. Policja użyła gazu łzawiącego i armatek wodnych, by rozpędzić tłum demonstrantów, którzy sprzeciwiali się projekcji filmu dokumentalnego o Augusto Pinochecie, który ich zdaniem pokazuje zakłamany obraz byłego dyktatora.   Rodziny ofiar wojskowego reżimu są przekonane, że film ma służyć gloryfikacji Pinocheta i jego współpracowników.      “Oni łamali prawa człowieka i dziś ich jedyną odpowiedzią jest maltretowanie nas, spychanie nas na margines. Ci mordercy zebrali się dziś w teatrze Caupolican” – mówi była opozycjonistka.   W trakcie uroczystej projekcji filmu byli członkowie rządu Pinocheta zostali owacyjnie powitani przez żołnierzy służących pod jego rozkazami. Społeczeństwo w Chile jest wciąż mocno podzielone w ocenie rządów wojskowej junty.   “Skrajna lewica żąda od nas przeprosin twierdząc, że tylko my popełnialiśmy przestępstwa” – mówi jeden z byłych ministrów Pinocheta.   Mimo, że policja eskortowała sympatyków dyktatora po opuszczeniu teatru, wielu z nich stało się obiektem ataków rozjuszonego tłumu.   Szacuje się, że w latach 70. i 80. życie straciło ponad 3000 przeciwników wojskowego reżimu. 37 000 osób miało paść ofiarą szykan i tortur. 
