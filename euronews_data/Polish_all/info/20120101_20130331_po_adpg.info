# ORIG TITLE    Rezerwa Federalna wydrukuje ponad bilion dolarów . 
# ORIG CONTENT  Amerykańska Rezerwa Federalna skupi prawdopodobnie krajowe obligacje o wartości ponad biliona dolarów. W grudniu kierownictwo Fed ogłosiło, że przyspieszy program skupu z 40 miliardów miesięcznie do 85 miliardów. Interwencja może potrwać nawet przez ponad rok. Rezerwa Federalna pełniąca rolę banku centralnego USA chce drukować pieniądze na skup obligacji, by obniżyć bezrobocie poniżej poziomu 6,5 procenta. Jak informuje agencja Bloomberg, większość ekonomistów nie wierzy, by program wprowadzony przez Fed obniżył bezrobocie, a 40% ekonomistów twierdzi, że polityka banku jest zbyt luźna. 
