# ORIG TITLE    Tuluza: polemiki po śmierci Mohameda Meraha . 
# ORIG CONTENT  Decydujący atak policji na mieszkanie Mohameda Meraha w Tuluzie miał miejsce w czwartek tuż przed południem. Mężczyzna zamknął się w łazience. Wcześniej nie było żadnego kontaktu z nim od godziny 22:45. Gdy policjanci byli już w mieszkaniu, Merah wyszedł nagle z łazienki i zaczął strzelać do funkcjonariuszy. Oddał około 30 strzałów. Ranił co najmniej jednego z policjantów. Prokurator François Molins wyjaśnia: . “On dosłownie przypuścił szturm na policjantów, rzucił się w ich kierunku i strzelał do nich z rewolweru Colt 45. Następnie, strzelając, skoczył z balkonu swojego mieszkania i został wtedy trafiony przez policjantów. Jedna z kul trafiła w jego głowę”. Dzień po śmierci Mohameda Meraha pojawiają się krytyczne głosy na temat operacji oddziału szturmowego policji, który miał polecenie schwytania terrorysty żywego. Jednak determinacja mężczyzna spowodowała konieczność odstąpienia od pierwotnego zamiaru. Policję krytykuje między innymi Christian Etelin, adwokat Meraha: . “Myślę, że były inne możliwości. Trzeba było wszystko zrobić, by utrzymać dialog z nim. Stworzyć kontakt, który dał by mu bardziej realistyczną wizję sytuacji”. W środę wieczorem, tuż przed zerwaniem kontaktu z policjantami, Mohamed Merah powiedział im: . “Jeśli zginę, to trudno, pójdę do raju. Jeśli wy zginiecie, to będzie z wami źle”. 
