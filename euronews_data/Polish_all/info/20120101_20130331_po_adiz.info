# ORIG TITLE    Unia Europejska: rozpoczyna się irlandzkie półrocze . 
# ORIG CONTENT  Przez najbliższe sześć miesięcy Irlandia będzie przewodniczyć Unii Europejskiej. Dublin przejmuje pałeczkę od Cypru, by wypełnić tę misję o coraz bardziej honorowym i organizacyjnym, ale równocześnie coraz mniej politycznym charakterze. Traktat Lizboński stworzył stałą funkcję przewodniczącego Rady Unii Europejskiej, pełnioną obecnie przez Hermana Van Rompuya. Powstało również stanowisko wysokiego reprezentanta do spraw zagranicznych, które zostało powierzone Brytyjce Catherine Ashton. Te zmiany wprowadzone w ostatnich latach ograniczają de facto wpływy kraju pełniącego tymczasową funkcję przewodnictwa Unii. Mimo tych zmian Dublin zamierza wykorzystać najbliższe sześć miesięcy, by promować zatrudnienie i wzrost gospodarczy na naszym kontynencie. Jest to nie lada wyzwanie z kontekście panującego w niemal wszystkich krajach Unii spowolnienia gospodarczego i wzrastającego bezrobocia. Jedna tylko liczba pozwoli uzmysłowić sobie trudną sytuację w przeddzień irlandzkiego przewodnictwa. Obecnie Europa liczy niemal 26 milionów bezrobotnych. 
