# ORIG TITLE    Francja: Szaleniec zastrzelił cztery osoby . 
# ORIG CONTENT  Trwa policyjna obława na szaleńca, który strzelał do rodziców i dzieci przed żydowską szkołą w Tuluzie, w południowo- zachodniej Francji. Sprawę badają prokuratorzy z wydziału anty- terrorystycznego. Zginęły cztery osoby, w tym troje dzieci, a dwie są ranne. Wiadomo już, że wśród ofiar jest 17- letni uczeń szkoły, nauczyciel i jego 6- letnia córka. Według relacji świadków, ogień otworzył mężczyzna, który nadjechał na czarnym skuterze. Na miejsce tragedii jadą prezydent Nicolas Sarkozy, ministrowie edukacji i spraw wewnętrznych. Naczelny rabin Francji Gilles Bernheim, który też jest w drodze do Tuluzy, przyznał, że jest przerażony i oszołomiony tym co się stało. Izrael wyraził nadzieję, że “Francja rzuci światlo na tę tragedię i doprowadzi winnego przed oblicze sprawiedliwości”. Policja nie wyklucza, że może chodzić o seryjnego zabójcę. Śledztwo prowadzą prokuratorzy z wydziału anty- terrorystycznego. Tydzień temu w Tuluzie w podobny sposób został zabity 30 letni żołnierz w cywilu. W zeszły czwartek w mieście Montauban, 46 km od Tuluzy, mężczyzna na skuterze zastrzelił dwóch żołnierzy gdy wypłacali pieniądze z bankomatu. Trzeci został powaznie ranny. Wszystkie ofiary wyodziły się z krajów maghrebu, czyli północno – zachodniej Afryki. 
