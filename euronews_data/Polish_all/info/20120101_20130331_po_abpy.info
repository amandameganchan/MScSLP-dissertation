# ORIG TITLE    Piąta kadencja islandzkiego prezydenta . 
# ORIG CONTENT  Olafur Grimsson został zwycięzcą wyborów prezydenckich na Islandii. Uzyskał blisko 53% głosów wyborców. Islandzkie prawo nie ogranicza ilości kadencji prezydenta, a Grimsson obejmie ten urząd piąty raz z rzędu. 69-letni polityk zdobył popularność sprzeciwiając się spłacie długów wobec Holandii i Wielkiej Brytanii po krachu sektora bankowego w roku 2008. Jest także przeciwnikiem wejścia Islandii do Unii Europejskiej.   Zupełnie inne poglądy w tej kwestii miała jego najpoważniejsza rywalka Thora Arnorsdottir. 37-letnia dziennikarka telewizyjna przerwała w maju swoją kampanię wyborczą z powodu narodzin trzeciego dziecka.   Choć Grimsson zapowiadał, że nie będzie ubiegał się o piątą kadencję, do zmiany decyzji przekonała go petycja w tej sprawie podpisana przez 10% wyborców.   W październiku w kraju odbędzie się referendum w kwestii rozszerzenia dotychczas raczej ceremonialnych uprawnień prezydenta. 
