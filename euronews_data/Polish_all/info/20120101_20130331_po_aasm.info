# ORIG TITLE    Pakistan: premier skazany za obrazę sądu . 
# ORIG CONTENT  Urzędujący premier Pakistanu został skazany przez sąd najwyższy tego kraju. Kara była jednak symboliczna – kilka minut pozbawienia wolności, które Yousuf Raza Gilani “odsiedział” w budynku sądu. Mimo wszystko było to jednak pierwsze tgo typu wydarzenie w Pakistanie. Szef rządu został skazany za obrazę sądu, ponieważ przed dwoma laty nie podporządkował się decyzji wymiaru sprawiedliwości. Sąd nakazał wtedy rządowi, by zwrócił się do władz Szwajcarii o ponowne otwarcie procedury w sprawie prania sprzeniewierzonych pieniędzy. Procedura ta dotyczy obecnego prezydenta kraju Asifa Alego Zardariego. Mimo czysto symbolicznego charakteru wyroku, w sytuacji gdy premierowi groziło nawet do sześciu miesięcy więzienia, decyzja sądu wywołała dyskusje między ekspertami odnośnie ewentualnej konieczności dymisji szefa rządu. 
