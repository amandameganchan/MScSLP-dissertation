# ORIG TITLE    Wenezuela oskarża USA o zamiar zamordowania przywódcy opozycji . 
# ORIG CONTENT  Wenezuela trwa w żałobie po śmierci rządzącego krajem przez 14 lat prezydenta Hugo Chaveza. Jednocześnie wkracza w kampanię wyborczą. Pełniący obowiązki prezydenta Nicolas Maduro oskarżył Stany Zjednoczone o organizację spisku na życie kandydata opozycji na prezydenta, Henrique Caprilesa. Winą za jego śmierć miały zostać obarczone tajne służby. “Ostrzegam prezydenta Obamę, że urzędnicy byłego prezydenta Busha Roger Noriega i Otto Reich, a także członkowie Pentagonu i CIA stoją za planem zabicia kandydata wenezuelskiej prawicy na prezydenta, by wywołać chaos w Wenezueli”, powiedział Maduro. Pełniący obowiązki prezydenta polityk zaproponował Caprilesowi rządową ochronę. Lider opozycji w weekend rozpoczął swoją kampanię, spotykając się z wyborcami poza stolicą. Pierwsza tura wyborów prezydenckich odbędzie się 14 kwietnia. 
