# ORIG TITLE    Grecja: śledztwo w sprawie byłego ministra finansów . 
# ORIG CONTENT  Tak zwana lista Lagarde, na której widnieją nazwiska Greków podejrzewanych o lokowanie swoich pieniędzy za granicą, by uniknąć płacenia podatków, w dalszym ciągu przyprawia o drżenie greckich polityków. Parlament w Atenach uchwalił wszczęcie śledztwa w sprawie byłego ministra finansów Giorgosa Papakonstantinou. Jest podejrzewany o współudział w usuwaniu z listy niektórych “podatkowych uchodźców”, członków jego rodziny. Pełnił funkcję ministra w latach 2009 - 2011.   Premier Antonis Samaras z satysfakcją zareagował na decyzję parlamentu i przypomniał, że rząd kontynuuje wprowadzanie reform podatkowych.   Parlament nie zdecydował się na rozszerzenie dochodzenia na byłych premierów Papandreu i Papademosa, ani na następcę Papakonstantinou, szefa socjalistów Evangelosa Venizelosa.   Żałuje tego Dimitris Papadimulis z radykalnie lewicowej partii Syriza:   “Prawdziwą zmianą w Grecji byłoby prawne ściganie urzędujących polityków. To jest możliwe w Europie, ale nie u nas.”   Istnienie “Listy Lagarde” z nazwiskami podatkowych uciekinierów zostało odkryte w roku 2009 we Francji. Rok później Christine Lagarde, ówczesna minister finansów Francji a obecnie szefowa Międzynarodowego Funduszu Walutowego, przekazała dokument władzom Grecji.   Walka przeciwko unikaniu płacenia podatków w Grecji jest jednym z najważniejszych żądań wierzycieli tego kraju. 
