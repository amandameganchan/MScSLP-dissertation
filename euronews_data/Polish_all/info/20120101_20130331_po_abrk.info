# ORIG TITLE    Program atomowy Iranu: negocjacji ciąg dalszy . 
# ORIG CONTENT  We wtorek odbyło się w Stambule kolejne spotkanie poświęcone irańskiemu programowi atomowemu.   Iran reprezentował Ali Asghar Soltanieh, ambasador tego kraju przy Międzynarodowej Agencji Energii Atomowej.    W przeprowadzonych za zamkniętymi drzwiami i trwających prawie 15 godzin negocjacjach wzięli udział eksperci fizyki jądrowej USA, Rosji, Chin, Francji, Wielkiej Brytanii, Niemiec oraz Iranu.   Spotkanie to, zapowiedziane podczas czerwcowego szczytu grupy 5+1 w Moskwie, odbywa się w atmosferze nieufności Teheranu, który wątpi w dobrą wolę mocarstw w sprawie porozumienia dotyczącego irańskiego programu jądrowego.   Jest ono pierwszym poświęconym tej drażliwej sprawie spotkaniem od czasu wprowadzenia przez Unię Europejską zakazu importu irańskiej ropy naftowej.   Embargo weszło w życie 1 lipca bieżącego roku. 
