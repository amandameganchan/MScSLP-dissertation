# ORIG TITLE    Wybory prezydenckie w Egipcie . 
# ORIG CONTENT  Od rana Egipcjanie ustawiają się w kolejkach przed komisjami wyborczymi. Po raz pierwszy od czasu obalenia Hosniego Mubaraka wybierają głowę państwa. Głosowanie zaplanowane jest na dwa dni. Jeśli żaden z kandydatów na prezydenta nie uzyska większości absolutnej, druga tura odbędzie się 16 i 17 czerwca.   Glosujący mogą wybierać wśród 12 kandydatów. Faworytami są Mohamed Morsi z Bractwa Muzułmańskiego, islamista Abdel Moneim Futouh, były premier Ahmed Szafik i arabski nacjonalista Hamdin Sabbahi.    “Liczę na dobry wynik, ale zawsze jest niepewność. Może być tak, albo inaczej, ale mam nadzieje, że ostatecznie i tak wygra demokracja.”    “Wszyscy się cieszą z wyborów. Każdy, kto jest uprawniony do głosowania, idzie na wybory” – mówią Egipcjanie.   Nad prawidłowym przebiegiem wyborów czuwa Rada Wojskowa, która wezwała obywateli do licznego udziału w głosowaniu. Pod koniec czerwca wojskowi mają przekazać władzę nowo wybranemu prezydentowi. 
