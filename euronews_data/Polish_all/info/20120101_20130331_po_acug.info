# ORIG TITLE    Włochy: protesty pracowników budżetówki . 
# ORIG CONTENT  Dwa największe włoskie związki zawodowe wezwały swoich członków do manifestacji przeciwko cięciom w wydatkach budżetowych wprowadzonym przez rząd Mario Montiego. Na ulice wyszli nauczyciele, lekarze i nawet policjanci. Jedna z nich, Cristina, w taki sposób wyjaśnia powody swojego udziału w demonstracji: . “Jesteśmy tu, by powiedzieć, że ciągłe cięcia budżetowe, na których cierpią pracownicy sfery publicznej, zaszkodzą nie tylko im samym, ale obniżą poziom usług dla obywateli”. Jeden ze związkowców o imieniu Pio dodaje: . “Protestujemy przeciwko polityce Montiego, bo jak dotąd najwięcej płacą najsłabsi.” . I rzeczywiście, obrona najsłabszych jest głównym hasłem manifestacji przeciwko nowym działaniom oszczędnościowym podjętym w sierpniu. Włoscy pracownicy budżetówki na własnej skórze odczuwają stagnację gospodarczą. Ich zarobki nie wzrastają już od ponad dwóch lat. Bezrobocie we Włoszech jest najwyższe od 2004 roku. 
