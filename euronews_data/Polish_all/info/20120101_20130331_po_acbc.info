# ORIG TITLE    Jeszcze więcej oszczędności w Grecji. Szef Komisji Europejskiej odwiedza Ateny . 
# ORIG CONTENT  Kolejny ważny epizod w długim greckim dramacie kryzysowym: władze kraju przyjmują przewodniczącego Komisji Europejskiej. To jego pierwsza wizyta w Grecji od 3 lat. José Manuel Barroso ma spotkać się z premierem Antonisem Samarasem. Wizyta ta ma być wyrazem wsparcia Brukseli dla rządowej polityki obniżania deficytów. Jednak samym Grekom coraz trudniej jest znosić kolejne oszczędności na wydatkach publicznych. Rozmawiamy na ten temat z Yannisem Hatzisalatasem, pracownikiem greckiej sfery budżetowej: . “Każdego miesiąca otrzymujemy pensje, ale nie wiemy, czy dostaniemy je w następnym miesiącu. Każdego dnia są nowe kroki oszczędnościowe, i nigdy nie wiemy dlaczego. Wszystko jest bardzo niejasne i nie wiemy nawet, czy już osiągnęliśmy dno. Nie wiemy nawet, czy pewnego dnia odzyskamy to wszystko, co mieliśmy wcześniej”. Niektórzy Grecy mobilizują się w dalszym ciągu, by odrzucać wymagane przez wierzycieli plany cięć budżetowych. A przecież kolejne takie plany mogą okazać się jeszcze brutalniejsze niż te, które już obowiązują. Specjaliści wspominają o konieczności nowych obniżek pensji i emerytur, a także o kolejnych prywatyzacjach. Na miejscu są przedstawiciel Trojki, czyli największych instytucjonalnych wierzycieli Grecji. Mają oni oszacować nowe posunięcia oszczędnościowe, konieczne do otrzymania pomocy zagranicznej. Szczegóły tych posunięć zostaną zaprezentowane jeszcze w czwartek przywódcom popierających rząd partii politycznych. 
