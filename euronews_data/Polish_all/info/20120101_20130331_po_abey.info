# ORIG TITLE    Assange zostanie wydany Szwedom? . 
# ORIG CONTENT  Brytyjski sąd najwyższy zdecydował, że twórca strony internetowej WikiLeaks Julian Assange może zostać wydany władzom szwedzkim.   Sąd odrzucił apelację Assange’a, który domagał się uznania Europejskiego Nakazu Aresztowania za nieważny.   Assange był nieobecny podczas odczytywania wyroku.   Sędziowie podtrzymali decyzje sądów niższych instancji stosunkiem głosów pięciu do dwóch.   Argumentacja obrony opierała się na tezie, że Europejski Nakaz Aresztowania Juliana Assange’a jest nieważny, ponieważ został wydany przez szwedzką prokuraturę, a nie neutralną jednostkę.    W Szwecji Assange jest poszukiwany za napaść na tle seksualnym i gwałt.   Przed budynkiem sądu zebrali się zwolennicy byłego hakera, którzy obawiają się, że Szwedzi wydadzą go władzom amerykańskim, które mają z nim osobiste porachunki.   Strona WikiLeaks zasłynęła publikacjami tysięcy tajnych dokumentów rządowych Stanów Zjednoczonych.   Assange ma dwa tygodnie na odwołanie się od wyroku sądu. 
