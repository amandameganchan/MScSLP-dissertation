# ORIG TITLE    Tuluza wspomina ofiary, sąsiedzi wciąż w szoku . 
# ORIG CONTENT  Kilka tysięcy osób zgromadziło się na Placu Capitolu w Tuluzie, by oddać hołd ofiarom Mohammeda Meraha – żołnierzom, dzieciom i rabinowi.   W przejmującej ciszy zostały kolejno odczytane ich nazwiska. Na transparentach – słowa solidarności w językach francuskim, arabskim i hebrajskim.   Na przedmieściu Tuluzy, w dzielnicy Côte Pavée, gdzie terrorysta mieszkał i zginął, wszyscy są jeszcze w szoku po ataku policji.    Jedna z sąsiadek Meraha opowiada o swoich odczuciach:   “Jestem zszokowana od chwili, gdy uświadomiłam sobie, że mieszkałam w sąsiedztwie takiego człowieka. Jak wielu innych, wolałabym, żeby on wytłumaczył się przed sądem i żeby został ukarany jak każdy zbrodniarz. Los sprawił, że tak się nie stało.”   “Nawet jeśli to był potwór, trudno zaakceptować, że 23-letni młody człowiek został w ten sposób zabity” – mówi inna sąsiadka.   W sposób najbardziej uderzający pamięć o ofiarach jest wyrażana przed żydowską szkoła w Tuluzie.   “To nic nie zmienia, czy on żyje, czy nie. To nie przywróci do życia naszych dzieci. Niestety” – mówi przechodzący obok mężczyzna.   W słowach tej młodej kobiety słychać żal:   “On właściwie dostał to, co chciał. Chciał umrzeć i teraz nie żyje. Tak nie powinno być, to zbyt proste. Dzieci nie chciały umierać i żołnierze też nie  chcieli.”   Tuluza będzie jeszcze przez długie lata goić rany po tej tragedii.   . 
