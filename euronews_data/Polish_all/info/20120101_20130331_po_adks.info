# ORIG TITLE    Bezrobocie w strefie euro wciąż rośnie . 
# ORIG CONTENT  Bezrobocie w strefie euro pobiło kolejny rekord. Na koniec listopada bez pracy było 18 milionów 800 tysięcy ludzi, czyli 11,8 procenta spośród ludzi zdolnych do pracy. Tak wysokiego wskaźnika nie było od kiedy powstała strefa wspólnej waluty. Jesienią zwalniały zarówno duże firmy, takie jak producenci samochodów, jak i przedsiębiorstwa detaliczne. Wśród młodzieży ponad 24% nie może znaleźć pracy. Rekordzistami są Hiszpania i Grecja, gdzie ponad połowa osób poniżej 25 roku życia nie ma pracy. 
