# ORIG TITLE    Coffee shopy tylko dla Holendrów . 
# ORIG CONTENT  Od wtorku wchodzą w życie nowe przepisy dotyczące handlu narkotykami w Holandii. Nabywcy marihuany będą musieli posiadać karty członkowskie coffee shopów, ale karty te będą wydawane osobom pełnoletnim posiadającym obywatelstwo holenderskie. Każdy coffee shop może mieć do 2000 członków. Zmiany te oznaczają częściowy koniec narkotykowej “turystyki” do Holandii. Nowe przepisy dotyczą jak na razie tylko regionów położonych przy granicy z Niemcami i Belgią. Alain Lambert, szef belgijskiej policji z przygranicznego regionu Basse-Meuse, mówi o potrzebie wzmożenia nadzoru: . “Mam rzeczywiście wrażenie, że teraz po naszej stronie wzrośnie liczba plantacji konopi”. Obawy policji wiążą się z faktem, że utrudnienia po stronie holenderskiej skłonią niektórych Belgów do zajęcia się intratnym procederem produkcji marihuany, by zastąpić niedostępne dla obcokrajowców coffee shopy. Dlatego belgijskie Ministerstwo Spraw Wewnętrznych zapowiedziało, że będzie ścigać tych nowych wytwórców zakazanych substancji. Nowe prawo będzie obowiązywać na całym terytorium Holandii od przyszłego roku. 
