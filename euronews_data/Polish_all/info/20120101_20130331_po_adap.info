# ORIG TITLE    Sandy zamknęła na dwa dni nowojorską giełdę . 
# ORIG CONTENT  Po raz pierwszy od ponad 120 lat, giełda na Wall Street została zamknięta na dwa dni z powodu złej pogody. Władze nowojorskiego parkietu uznały, że zagrażający miastu sztorm może uniemożliwić sprawne funkcjonowanie giełdy i zawiesiły notowania ze względu na bezpieczeństwo pracowników i przedsiębiorców.   Ostatni raz z powodu huraganu nowojorska giełda została zamknięta na jeden dzień 27 lat temu. Dwudniowej przerwy nie pamiętają nawet najstarsi maklerzy. Było to w 1888 roku, gdy miasto zostało sparaliżowane przez Wielką Śnieżycę. W wyniku ataku zimy w całych Stanach Zjednoczonych zginęło wtedy 400 osób, z czego połowa to mieszkańcy Nowego Jorku. 
