# ORIG TITLE    Awaryjne lądowanie samolotu na Ukrainie: 5 ofiar śmiertelnych . 
# ORIG CONTENT  Dramatyczny wypadek na Ukrainie. Samolot pasażerski typu Antonow rozbił się w środę wieczorem podczas próby awaryjnego lądowania na lotnisku w Doniecku. Zginęło pięć osób, a 12 odniosło obrażenia. Szósta osoba jest uznana za zaginioną. Maszyna leciała z Odessy i przewoziła 45 osób. Wśród nich było wielu kibiców udających się na mecz klubu Szachtar Donieck w rozgrywkach Ligi Mistrzów. Nie są jeszcze znane przyczyny decyzji pilotów o awaryjnym lądowaniu. Mówi jeden z pasażerów samolotu: . “Wszyscy w samolocie odczuliśmy, że zaczęliśmy lądować. Potem nastąpiła kolizja. Samolot został zgnieciony jak puszka od konserw, a potem odwrócił się i przełamał. Mogliśmy wyjść przez dziurę w poszyciu kadłuba. Chciałbym podziękować osobom, które pomogły nam odpiąć pasy bezpieczeństwa. Następnie oddaliliśmy się możliwie jak najbardziej a samolot zaczął palić się.” . Według innych ocalałych pasażerów jeszcze przed lądowaniem na pokładzie maszyny nastąpił pożar. Pamięć ofiar została uczczona minutą ciszy podczas meczu na miejscowym stadionie. 
