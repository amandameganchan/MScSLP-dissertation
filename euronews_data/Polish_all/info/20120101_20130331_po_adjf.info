# ORIG TITLE    Ateny: Szczęśliwego nowego strajku!!! . 
# ORIG CONTENT  Pracownicy metra w Atenach przerwali pracę w pierwszym dniu roku w proteście przeciwko obniżeniu ich płac. Rząd chce zrównać ich dochody z zarobkami innych pracowników sektora publicznego. Oznaczałoby to średnio stratę 20 procent dochodów.   Ruch protestacyjny nie odbija się w szczególny sposób na życiu mieszkańców stolicy, która w pierwszym dniu roku pozostaje jeszcze w posylwestrowym letargu. Słuchamy komentarza mieszkańca Aten: . “Mają rację, że strajkują, bo nie można porównać ich pracy z pracą innych pracowników państwowych, którzy siedzą spokojnie przy swoich biurkach. Ich praca jest wyczerpująca, rząd powinien traktować ich inaczej. Słusznie zatem strajkują, nawet jeśli to stwarza dla nas komplikacje.” . Inny mężczyzna dodaje: . “Nic się nigdy nie zmienia, a zatem po co się łudzić. Na początku każdego nowego roku mamy wiele nadziei, a na koniec roku jest zawsze gorzej niż na początku”. W taki oto sposób Grecja rozpoczęła czwarty już rok zaciskania pasa. Rząd ma nadzieję, że rygorystyczna polityka budżetowa pozwoli na uzyskanie dodatkowych kredytów w łącznej wysokości 240 miliardów euro. 
