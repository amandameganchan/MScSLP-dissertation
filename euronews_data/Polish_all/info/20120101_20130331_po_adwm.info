# ORIG TITLE    Watykan: ostatnie porządki przed rozpoczęciem konklawe . 
# ORIG CONTENT  Zanim zacznie się w tym miejscu dziać Historia, w ruch musiały pójść miotły i odkurzacze. Trwają ostatnie przygotowania do konklawe. Ważne są również kontrole bezpieczeństwa. We wtorek po południu w Kaplicy Sykstyńskiej znajdzie się “pod kluczem”, co podkreśla słowo “konklawe”, 115 kardynałów, którzy będą mieli za zadanie wybrać następcę Benedykta XVI. Oczywiście konklawe nie może się rozpocząć bez przygotowania dwóch piecyków. W pierwszym będą palone po każdym głosowaniu kartki z nazwiskami kandydatów. Drugi ma służyć do ogłoszenia za pomocą czarnego lub białego dymu, czy papież już został wybrany. Spekulacje na temat nazwiska przyszłego zwycięzcy osiągają w ten dzień swoje apogeum. Światowa prasa widzi dwóch faworytów. Po lewej na ekranie – Brazylijczyk Odilo Pedro Scherer, popierany podobno przez kurię rzymską. Po prawej – Włoch Angelo Scola, uważany za kandydata reformatorów spoza Włoch i kardynałów bliskich Josephowi Ratzingerowi. Jednak wynik konklawe może okazać się zaskoczeniem dla zwolenników przedwyborczych pogłosek. Mówi nasz specjalny wysłannik Alberto de Filippis: . “Wszyscy kardynałowie przybywają tu na ostatnie spotkanie kongregacji w przeddzień rozpoczęcia konklawe. Potem nie będzie już można zbliżyć się do nich, gdy będą przechodzić z Pałacu Watykańskiego do Kaplicy Sykstyńskiej.” . 
