# ORIG TITLE    Australia walczy z żywiołami . 
# ORIG CONTENT  Australia, która nie tak dawno została dotknięta przez klęskę pożarów, tym razem zmaga się z innym żywiołem. Wschodnią Australię pustoszy tropikalny cyklon Oswald, który powstał dziesięć dni temu na północ od kontynentu. W stanie Queensland zginęły trzy osoby. W ciągu doby spadł tam ponad metr deszczu. Władze wydały ostrzeżenie dla mieszkańców Sydney, że ulewne deszcze niesione przez słabnący wiatr wzdłuż wybrzeża Nowej Południowej Walii mogą dotrzeć również do tego miasta. W niemal całym stanie Queensland ogłoszono ewakuację. W stolicy stanu Brisbane dwieście tysięcy gospodarstw zostało bez prądu, a wiele dróg jest nieprzejezdnych. W mieście Bundaberg, trzysta kilometrów na północ od stolicy, pod wodą znalazło się ponad tysiąc domów. Do ewakuacji użyto śmigłowców. Z kolei nadmorska miejscowość Mooloolaba została zalana przez powstającą na morzu pianę. 
