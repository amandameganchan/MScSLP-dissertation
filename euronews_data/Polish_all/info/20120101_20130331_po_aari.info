# ORIG TITLE    Kryzysowy budżet Hiszpanii . 
# ORIG CONTENT    Rząd Hiszpanii zaprezentował przed parlamentem projekt przyszłorocznego budżetu – najbardziej restrykcyjnego w założeniach od czasów dyktatury generała Franco.   Kolejne cięcia w wydatkach mają przynieść 27 miliardów euro oszczędności.   Minister finansów oświadczył, że nie ma innego rozwiązania. Hiszpania musi ciąć wydatki stopniowo, często pod okiem nieufnych inwestorów.   Bardziej nieufnie od inwestorów działaniom rządu przyglądają się jednak zwykli Hiszpanie.   “Sytuacja jest trudna i my, jako rząd, mamy tego świadomość. Dlatego musimy podejmować te decyzje, by przezwyciężyć kryzys” – powiedział premier Mariano Rajoy.   Wątpliwości co do sprawnego kontrolowania finansów przez hiszpański rząd mają od dawna negatywne odbicie na rynkach i wpływają na wysokie oprocentowanie hiszpańskiego długu, co tylko pogarsza sytuację.   Według prognoz analityków recesja spowoduje, że przychody z podatków spadną, przy wzrastających nieustannie wydatkach na państwo.   . 
