# ORIG TITLE    Mali: burmistrz Timbuktu mówi o “zbrodni na kulturze” . 
# ORIG CONTENT  Malijskie miasto Timbuktu nie jest już pod kontrolą radykalnych islamistów. Weszły do niego oddziały francuskie oraz żołnierze regularnej armii Mali. Miasto zostało odzyskane bez walki. Mieszkańcy Timbuktu z radością witali wjeżdżających do miasta żołnierzy. Ale na miejscu zniszczenia są bardzo poważne. Islamiści zniszczyli mauzolea muzułmańskich świętych i liczne cenne manuskrypty. Mówi pracownik miejscowej biblioteki: . “Oni powiedzieli: zniszczyliśmy wszystko, zniszczyliśmy liczący ponad 300 – 400 lat meczet, bo ich religia odrzuca to”. Burmistrz Timbuktu mówi wręcz o “zbrodni na kulturze”. Zniszczone rękopisy liczą niekiedy setki lat. W XV i XVI wieku Timbuktu było intelektualną i duchową stolicą afrykańskiego islamu. Sposób rozmieszczania wojsk w Timbuktu odzwierciedla podział ról między Francuzami i Malijczykami. Żołnierze francuscy pozostali w poniedziałek wieczorem na przedmieściach podczas gdy oddziały malijskie zajęły centrum. O Mali dyskutuje się dzisiaj w Etiopii na konferencji międzynarodowych darczyńców na rzecz afrykańskich sił wojskowych i reformy armii malijskiej. 
