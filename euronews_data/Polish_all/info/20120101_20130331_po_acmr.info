# ORIG TITLE    Nowy Orlean przygotowuje się do nadejścia Isaaca . 
# ORIG CONTENT  Huragan Isaac dotarł do wybrzeży Luizjany na południu Stanów Zjednoczonych. Wiatr wieje tam z prędkością od 135 do 160 kilometrów na godzinę, ale w porywach może osiągać nawet prędkość 200 kilometrów na godzinę. W związku w groźbą powodzi i znacznego wzrostu poziomu morza w północnej części Zatoki Meksykańskiej został ogłoszony stan klęski żywiołowej. Rozmawiamy z mieszkańcami tej części Stanów Zjednoczonych: . “Wielu ludzi wyjechało, może 80 procent wszystkich ludzi. Miasto jest zupełnie opustoszałe.” . Nieco bardziej na wschód, w Nowym Orleanie, mieszkańcy przygotowuję się na najgorsze. Wszyscy pamiętają tu jeszcze przejście huraganu Katrina przed siedmiu laty. Od tego czasu zbudowano nowe wały, które mają chronić miasto przed powodzią. “Miejmy nadzieję, że to nas ochroni. A na razie pijemy po kieliszku i bawimy się wspólnie.” . Nowe instalacje ochronne mają pozwolić uniknąć tragedii z 2005 roku, kiedy to zginęło tu ponad 1800 osób. Tym razem nie powinno być aż tak źle, bo – pomijając nowo zbudowane wały ochronne – również siła Isaaca, huraganu kategorii 1, jest mniejsza niż to było w przypadku Katriny zaliczanej do kategorii 3. Przed dotarciem do USA, Isaac spowodował jak dotąd śmierć około 20 osób. Najwięcej obaw w Nowym Orleanie wzbudza na razie możliwość opadów deszczu, które mogą przekroczyć poziom 40 centymetrów. Wszystkie loty pasażerskie w Nowym Orleanie zostały odwołane. 
