# ORIG TITLE    Wstępne rezultaty wyborów w Libii: liberałowie na czele . 
# ORIG CONTENT  Według niepełnych rezultatów sobotnich wyborów w Libii, zwyciężyła w nich koalicja liberałów. Choć oficjalne wyniki zostaną podane dopiero na początku tygodnia, Sojusz Sił Narodowych już teraz mówi o swoim zwycięstwie w większości okręgów wyborczych. Ta koalicja zrzesza najważniejszych przywódców ubiegłorocznej rewolucji. Zwycięstwo liberałów uznaje już również partia Bractwa Muzułmańskiego. Były ty pierwsze wybory po upadku pułkownika Kadafiego. Choć frekwencja wyborcza wyniosła około 60 procent, ci Libijczycy, którzy wzięli udział w głosowaniu, uczynili to z nieukrywanym entuzjazmem. Jeden z mieszkańców Trypolisu powiedział nam: . “Najważniejszą rzeczą jest dzisiaj przywrócenie bezpieczeństwa i sprawiedliwości, a także odbudowa Libii na solidnych fundamentach”. Inny mężczyzna dodaje: . Chcemy, by kraj był stabilny, by miał dobrą konstytucję odzwierciedlającą aspirację ludności”. Niektóre kraje Zachodu potwierdziły prawidłowy przebieg wyborów mimo incydentów, jakie miały miejsce zwłaszcza na wschodzie Libii. 
