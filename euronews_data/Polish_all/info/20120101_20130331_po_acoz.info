# ORIG TITLE    Obama prezentuje Ameryce swój program wyborczy . 
# ORIG CONTENT  Barack Obama, prezydent USA i oficjalny kandydat Demokratów w listopadowych wyborach, przedstawił swój program na drugą kadencję. Jego wystąpienie, w którym zwrócił się do wszystkich Amerykanów, było głównym punktem ostatniego dnia demokratycznej konwencji. “Akceptuję waszą nominację do walki o stanowisko Prezydenta Stanów Zjednoczonych”, powiedział Obama. “Musisz wiedzieć Ameryko, że nasze problemy mogą być rozwiązane. Możemy stawić czoła naszym wyzwaniom. Nasza droga może jest trudniejsza, ale prowadzi do lepszego miejsca, dlatego wzywam was, byście wybrali przyszłość. Wzywam was do zmobilizowania się wokół spraw ważnych dla naszego kraju. Takich jak produkcja, energia, edukacja, bezpieczeństwo narodowe i walka z deficytem. To cele, których osiągnięcie jest realne, dzięki którym powstaną nowe miejsca pracy i nowe możliwości. Które pomogą odbudować gospodarkę na silnych fundamentach. Możemy to zrobić w następnych czterech latach i dlatego ubiegam się o drugą kadencję na stanowisku prezydenta Stanów Zjednoczonych”. Aby pokonać Romneya, Obama musi odzyskać magię, jaką oczarował Amerykę w poprzedniej kampanii, musi przywrócić entuzjazm wśród wyborców, zmęczonych problemami gospodarczymi. Demokratyczna konwencja bije rekordy oglądalności w telewizji. Przemówienie byłego prezydenta Billa Clintona obejrzało ponad 25 milionów widzów – to więcej niż najpopularniejsze rozgrywki sportowe Super Bowl. 
