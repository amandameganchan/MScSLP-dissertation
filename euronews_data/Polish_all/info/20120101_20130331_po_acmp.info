# ORIG TITLE    Sąd Najwyższy Indii utrzymał karę śmierci dla zamachowca z Bombaju . 
# ORIG CONTENT  Indyjski Sąd Najwyższy utrzymał w mocy wyrok śmierci wydany na Pakistańczyka Mohammeda Ajmala Kasaba, oskarżonego o udział w zamachach, do których doszło w Bombaju 4 lata temu. Skazany twierdzi, że odmówiono mu prawa do uczciwego i bezstronnego procesu, ale sędziowie nie mieli wątpliwości co do zasadności wyroku. “Mieliśmy konkretne argumenty, które były przedstawiane w ciągu kilku miesięcy”, tłumaczy Gopal Subramanium, oskarżyciel publiczny. “Argumenty, które jak możemy powiedzieć, zawierały elementy prawa karnego, prawa konstytucyjnego, prawa oskarżonych, a także niektóre elementy prawa międzynarodowego, które zostały naruszone w zbrodni przeciw indyjskiemu państwu”. 24-letni Pakistańczyk został skazany na śmierć za morderstwa, sprowadzenie wojny do Indii, udział w spisku i terroryzm. W listopadzie 2008 roku zbrojna 10-osobowa grupa zaatakowała między innymi hotele, restauracje i dworzec kolejowych. W ataku zginęło ponad 160 osób, ponad 300 zostało rannych. Spośród napastników przeżył tylko Kasab. 
