# ORIG TITLE    Ataki na sufickie meczety w Libii . 
# ORIG CONTENT  Skrajna organizacja islamska jest oskarżana o niszczenie sufickich meczetów w Libii. Buldożery uszkodziły w sobotę świątynię Sha’ab w Trypolisie. W piątek zniszczony został meczet w mieście Zlitan, około 160 kilometrów od stolicy. Napastników potępił przewodniczący Kongresu Narodowego, Mohamed al-Magariaf. “Tego rodzaju działania są niedopuszczalne i potępione przez naszą religię, prawo i obyczaje. Sprawcy będą ścigani”. Według Libijczyków krajowe siły bezpieczeństwa nie były w stanie przeciwdziałać napastnikom w Trypolisie. W Zlitanie, gdy napastnicy zniszczyli groby sufickich przywódców duchowych, doszło do strzelaniny. “Zwolennicy Kadafiego i przestępcy, którzy popełniali zbrodnie przeciw ludziom, przyszli do Zlitan, ukryli się w meczecie i strzelali do strażników. Strażnicy odpowiedzieli ogniem, niektórych zabili, innych złapali, a niektórzy uciekli. Sprawcami ataków są przedstawiciele muzułmańskiego odłamu salafitów, którzy potępiają sufickie praktyki budowania świątyń i czczenia zmarłych przywódców. 
