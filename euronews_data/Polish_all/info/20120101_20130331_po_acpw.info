# ORIG TITLE    Wybory parlamentarne w Holandii . 
# ORIG CONTENT  Holendrzy wybierają dziś parlamentarzystów. Rządzący premier Mark Rutte przypomniał, że jego partia prowadzi kraj zgodnie z dyscypliną fiskalną, dzięki czemu Holandii nie grozi nadmierny deficyt. W ten sposób szef rządu tłumaczy oszczędności wprowadzane w życie w czasie kampanii wyborczej.   “W tych wyborach mamy prawdziwy wybór”, przekonuje Rutte. “Również w kwestiach europejskich – czy będziemy kontynuować naszą bliską relację z Niemcami i Finlandią w twardej walce z kryzysem w strefie euro, czy zmienimy politykę na łagodniejszą proponowaną przez Francję, czemu jestem przeciwny.”   Przejąć władzę chce Partia Pracy. Jej lider, Diederik Samsom obiecuje, że najważniejsza dla niego będzie praca i że spowolni wprowadzanie w życie oszczędności. “Od wyborców zależy, jak wiele miejsc dostaniemy. Zobaczymy, to bardzo ekscytujący dzień”.   Jeśli potwierdzą się sondaże, socjaliści podwoją swoją liczbę parlamentarzystów, ale może to być zbyt mało, by przejąć władzę. Wiele zależy od tego ile mandatów zdobędzie populistyczna Partia Wolności Geerta Wildersa. W kwietniu jego ugrupowanie wycofało się ze wspierania rządu, w proteście przeciw narzucanym zbyt radykalnym oszczędnościom. Jednak w momencie gdy liderujące partie idą łeb w łeb, ugrupowanie Wildersa znów może decydować o powodzeniu w tworzeniu koalicji. 
