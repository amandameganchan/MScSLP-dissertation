# ORIG TITLE    Włochy: strach przed kolejnymi wstrząsami . 
# ORIG CONTENT    Północne Włochy powoli wracają do normalności po trzęsieniu ziemi, które pochłonęło życie 17 i spowodowało obrażenia u 350 osób.   Rząd szacuje, że straty z powodu kataklizmu mogą sięgać od 500 milionów do 2 miliardów euro.   W regionie Emilia-Romagna wciąż odczuwalne są wstrząsy wtórne. W ciągu ostatniej doby zarejestrowane je aż 37 razy.   W ruinie znalazły się budynki wielu przedsiębiorstw. Właściciel jednego z nich szacuje swoje straty na milion euro. Był zmuszony odesłać do domów swoich 20 pracowników.   “Ostatniej nocy myślałem “co dalej?”. To nie pierwszy raz kiedy muszę zaczynać wszystko od nowa. Myśleliśmy, że to się nie powtórzy, że osiągnęliśmy pewien poziom, ale żywioł pokazał, że wcale tak nie było. Na szczęście siłę daje nam to, że musimy zadbać o przyszłość dzieci” – mówi Emilio Contini.   Po raz pierwszy ziemia zatrzęsła się 20 maja. Zginęło wtedy 6 osób. W ciągu dziesięciu dni bilans ofiar wzrósł do 23.   Około 14 000 osób straciło swoje domy. Żyją w namiotach niepewni jutra, bo sejsmolodzy nie są w stanie zapewnić, że kataklizm się nie powtórzy.  . 
