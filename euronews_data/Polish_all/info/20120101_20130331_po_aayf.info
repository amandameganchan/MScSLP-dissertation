# ORIG TITLE    Wybory parlamentarne w Algierii . 
# ORIG CONTENT  Jak podała francuska agencja prasowa AFP, nieoficjalne wyniki wczorajszych wyborów parlamentarnych w Algierii wskazują na wygraną prezydenckiej formacji Front Wyzwolenia Narodowego (FLN), która wyprzedziła islamiczną Koalicję Zielona Algieria.   Innym powodem do satysfakcji dla partii prezydenckiej może być wysoka frekwencja wyborcza, od niej bowiem zależy czy elity polityczne otrzymają moralny mandat do dalszych rządów.   Dla prezydenta Algierii Abdulaziza Butefliki czwartkowe wybory parlamentarne wpisują się w nową politykę reform, których głównym celem jest zapobieżenie kolejnej fali wiosny arabskiej po ponad rocznym okresie zamieszek.   Koalicja Zielona Algieria, pod wodzą Soltaniego i z udziałem umiarkowanie islamistycznego Ruchu Społeczeństwa na rzecz Pokoju, stanowić będzie opozycję.   Jednak zdaniem analityków, problemem algierskiej sceny politycznej jest brak prawdziwej alternatywy dla partii rządzących. Rzeczywistą opozycję mógłby reprezentować Front Sił Socjalistycznych, partia która powróciła na scenę polityczną po dziesięciu latach bojkotu.             . 
