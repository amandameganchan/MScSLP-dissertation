# ORIG TITLE    Korea Północna: internet 3G, ale tylko dla obcokrajowców . 
# ORIG CONTENT  Korea Północna zmienia zasady dostępu do internetu, ale zmiana ta dotyczy wyłącznie obcokrajowców. Osoby przyjeżdżające do tego kraju mogą teraz zachować przy sobie swoje telefony komórkowe. Nie ma już obowiązku powierzenia ich urzędowi celnemu i odebrania dopiero w chwili wyjazdu. Ci szczęśliwi właściciele telefonów mogą wykupić karty SIM firmy Koryolink powstałej w wyniku współpracy między Koreą Północną i Egiptem. Jakby tego było mało, ta karta umożliwi również dostęp do internetu. Koryoling poinformował bowiem o otwarciu sieci 3G. Przedstawicielka firmy Koryolink mówi o ofertach dla obcokrajowców, ale nie informuje o cenach. Karta SIM ma kosztować 55 euro. A niektóre formy abonamentu kosztują nawet kilkaset euro. W styczniu prezes amerykańskiego koncernu internetowego Google, Eric Schmidt złożył wizytę w Korei Północnej. Wezwał wtedy władze w Pjongjangu, by otworzyły kraj na internet. Ten apel został wysłuchany w sposób bardzo ograniczony. Sieć Koryolink jest dostępna wyłącznie dla obcokrajowców. Według zagranicznych mediów obywatele Korei Północnej będą również mieli dostęp do niektórych usług jak SMS, MMS, połączenia wideo i – przede wszystkim – możliwość czytania oficjalnego dziennika rządowego. 
