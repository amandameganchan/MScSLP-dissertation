# ORIG TITLE    Porwany dziennikarz: “Partyzanci traktowali mnie dobrze” . 
# ORIG CONTENT    Porwany przed miesiącem przez kolumbijską partyzantkę FARC dziennikarz Romeo Langlois wyszedł na wolność.   Pracujący dla francuskiej telewizji Langlois przyznał, że w niewoli traktowany był z szacunkiem i nie może narzekać na warunki, w jakich był przetrzymywany.   Po uwolnieniu dzięki pomocy międzynarodowych negocjatorów, w tym Międzynarodowego Czerwonego Krzyża, dziennikarz wystąpił na konferencji prasowej.   “Przyjmuję przeprosiny i nie żywię złych uczuć, ale nie mogę zaakceptować faktu, że byłem przetrzymywany przez 33 dni. Polityka znów wygrała z podejściem humanitarnym” – powiedział reporter.     Langlois od ponad dziesięciu lat zajmował się tematyką FARC. Został pojmany przez partyzantów podczas zasadzki, jaką urządzili na oddział kolumbijskich żołnierzy, z którymi podróżował.    Podczas wymiany ognia w dżungli 35-latek został ranny. Jak sam powiedział, partyzanci opatrzyli go i potraktowali z szacunkiem. Langlois prawdopodobnie wróci do Francji w najbliższych dniach.  . 
