# ORIG TITLE    Tymoszenko głoduje, parlamentarzyści blokują mównicę . 
# ORIG CONTENT  Ukraiński parlament jest od trzech dni blokowany przez posłów opozycji, protestujących przeciwko sposobowi traktowania Julii Tymoszenko. Była ukraińska premier prowadzi od piątku strajk głodowy. W pisemnym oświadczeniu oskarża władze więzienne o pobicie. Jej partyjni koledzy wspierają ją, blokując mównicę w Radzie Najwyższej Ukrainy. “Nikt nie powinien pytać, dlaczego blokujemy mównicę”, mówi parlamentarzysta Andrij Szkil. “Wyraźna odpowiedź znajduje się w oświadczeniu nielegalnie więzionej liderki opozycji Julii Tymoszenko, że jest bita”, wyjaśnił członek ugrupowania “Ojczyzna”. Jednak według władz w sprawie Tymoszenko wszystko toczy się zgodnie z prawem, choć sąd znajduje się pod ciągłą presją. “Zachowanie opozycji jest uwarunkowane obowiązującym u nas systemem wyborczym. Każdy parlamentarzysta ma jakieś postulaty polityczne, ale proszę mi wierzyć, oni stoją też po to, by pokazać ‘Julio Wołodymyriwna, zobacz, jestem tutaj, nie zapomnij umieścić mnie na partyjnych listach wyborczych’”, uważa deputowany Partii Regionów, Wołodymir Makiejenko. Prezydent Niemiec Joachim Gauk, w czwartek odrzucił zaproszenie na majowe spotkanie szefów państw środkowoeuropejskich, w Jałcie. Jego biuro tę decyzję tłumaczy niejasnościami w sprawie Julii Tymoszenko. Według byłej premier, jej proces jest elementem politycznej walki ze strony prezydenta Wiktora Janukowycza. 
