# ORIG TITLE    Ceremonia zamknięcia Igrzysk Olimpijskich w Londynie . 
# ORIG CONTENT    Igrzyska Olimpijskie w Londynie zakończyła spektakularna ceremonia zamknięcia. Na Stadionie Olimpijskim można było usłyszeć kwintesencję brytyjskiej muzyki rozrywkowej, od utworów Beatlesów po Spice Girls. Całą imprezę zwieńczył zapierający dech w piersiach pokaz sztucznych ogni.   Wydaje się, że zarówno sportowcom biorącym udział w igrzyskach, jak i widzom to efektowne widowisko przypadło do gustu.     “Byłem na wszystkich igrzyskach od roku 1984 i mogę powiedzieć, że ta ceremonia zamknięcia była lepsza od wszystkiego, co widziałem dotychczas. To pierwszy raz, kiedy ceremonia zamknięcia jest lepsza niż otwarcia.“    “To było fantastyczne. Ludzie bawili się świetnie. To było jak najlepsza impreza w życiu, takie wymarzone “after party” – mówią zachwyceni widzowie.   Zakończone właśnie igrzyska potwierdziły, że gospodarze tej imprezy zawsze cieszą się z ogromnej zdobyczy medalowej. Opromieniona wieloma sukcesami ekipa Wielkiej Brytanii przekazuje teraz pałeczkę w olimpijskiej sztafecie brazylijskiemu Rio de Janeiro.  . 
